ང༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG4522
In:a
ImageGroup:
ISBN:
11 KG4541
na
Title:
ཚད་མའི་རིགས་ལམ་
tshad ma'i rigs lam
ཐེག་མཆོག་
Author:
theg inchog
computerized printed text
Ina n/a
gangtok, sikkim
deorali chorten gonpa
1999
Descriptor:
Original Publication:
Place:
Publisher:
Date:
Volume:
Tota/ Volumes:
TBRC Pages:
Introductory Pages:
Text Pages:
Scanning Information:
Ina
n'a
Scanned at M/S Satluj Infotech Images, E-45. Sector 27 Noida. District Gautam Buddha
Nagar, U.P. 201301 via New Delhi. IN for the Tibetan Buddhist Resource Center, 150 17th
st., New York, NY 10011, V.S.A 2006. Comments: 2010



?
ཚུན
4
.
!
ས*#*
:
-:
10OON！
of-H
1. ''
'
:
ཚད་མའི་རིགས་ལམ།
，
:
1:|:



ཚད་མའི་རིགས་ལམ།
Publishing 1999 Deorali Chorten Gonpa, Gangtok Sikkim



དཀར་ཆག
གཏན་ཚིགས་དེ་ཁོ་ན་ཉིད་ཀྱི་ས་བཅད།
གཏན་ཚིགས་ཀྱི་དེ་ཁོ་ན་ཉིད་ཅེས་བྱ་བ།
རྟོག་གེ་ཚད་མའི་ས་བཅད།
བྱིས་པ་འཇུག་པའི་རྟོག་གེ་ཞེས་བྱ་བ།



༄༅།
།གཏན་ཚིགས་དེ་ཁོ་ན་ཉིད་ཀྱི་ས་བཅད་བཞུགས།
༄༅། །ཇི་སྐད་དུ་དཔལ་ཆོས་ཀྱི་གྲགས་པའི་ཞལ་སྔ་ནས།
ནོར་བུ་སྒྲོན་མེའི་འོད་དག་ལ། །ནོར་བུ་བློ་ཡིས་མངོན་རྒྱུག་པ། །ལོག་
པའི་ཤེས་པར་ཁྱད་མེད་ཀྱང་། །ཇི་ལྟར་དོན་བྱེད་ལ་ཁྱད་ཡོད། །དེ་
བཞིན་རྗེས་དཔག་དེར་སྣང་དག །ཇི་བཞིན་དོན་ཅན་མ་ཡིན་ཡང་།།
དོན་བྱེད་པ་དང་རྗེས་འབྲེལ་བས། །ཚད་མ་ཉིད་དུ་རྣམ་པར་བཞག།
ཅེས་གསུངས་པ་བཞིན། གང་ཞིག་སྐྱེས་བུ་རྣམས་ཀྱི་དོན་ཕན་པ་
དང་མི་ཕན་པ་ཐོབ་པ་དང་སྤོང་བ་ནི་ཡང་དག་པའི་ཤེས་པ་སྔོན་དུ་འགྲོ་བ་
ཅན་ཡིན་པས་ན་སྐབས་འདིར་ནི་རྒྱ་གར་གྱི་སློབ་དཔོན་མཁས་པ་ཆེན་པོ་
ཛེ་ཏ་རིའི་ཞལ་སྔ་ནས་མཛད་པའི་གཏན་ཚིགས་ཀྱི་དེ་ཁོ་ན་ཉིད་ཅེས་བྱ་བའི་
ཚད་མའི་གཞུང་ལ་ཐོས་པ་དང་བསམ་པས་གཏན་ལ་དབབ་པ་ལ་གཞུང་
གི་མཚན་སྨོས་པ། མཚན་དེ་ལྡན་གྱི་གཞུང་བརྗོད་པ། མཇུག་
རྫོགས་པའི་བྱ་བ་དང་གསུམ་ལས། དང་པོ་ལ་མཚན་རྒྱ་སྐད་དུ་
- སྨོས་པ། བོད་སྐད་དུ་སྨོས་པ་སྟེ་གཉིས་ལས་དང་པོ་ནི། རྒྱ་གར་
སོགས༑ གཉིས་པ་ནི། བོད་སྐད་སོགས། གཉིས་པ་གཞུང་
དོན་ལ་གསུམ། འགྱུར་གྱི་ཕྱག སྡོམ་གྱི་ཚིག གཞུང་དོན་



དངོས་སོ། །དང་པོ་ནི། འཇམ་དཔལ་སོགས། གཉིས་པ་ནི།
སྒྲུབ་དང་སོགས། གསུམ་པ་གཞུང་དོན་དངོས་ལ་གཉིས། ཚུལ་
གསུམ་པའི་རྟགས་བརྗོད་པ་གཞན་དོན་རྗེས་དཔག་དང་། ཚུལ་གསུམ་
པའི་རྟགས་ལས་ཤེས་པ་རང་དོན་རྗེས་དཔག་བསྟན་པའོ། །དང་པོ་
ལ་གཉིས། གཞན་ལ་རང་གིས་རིག་པ་དང་མཐུན་པར་དོན་གང་
ཡིན་པ་སྒྲུབ་པ་དང་། དོན་དང་མི་མཐུན་པར་སྨྲ་བ་ལ་སུན་འབྱིན་
བརྗོད་པའོ། །དང་པོ་ལ་གཉིས། སྒྲུབ་ངག་ཡང་དག་བཤད་པ་
དང་༑ ལྟར་སྣང་བཤད་པའོ། །དང་པོ་ལ་གཉིས། བསྒྲུབ་བྱའི་
མཚན་ཉིད་བསྟན་པ་དང་། སྒྲུབ་བྱེད་ཀྱི་རྟགས་བཤད་པའོ། །དང་
པོ་ནི། རྒོལ་བ་བདག་ཉིད་སོགས། གཉིས་པ་ལ་དངོས་དང་།
དེ་ལས་གཞན་དོན་རྗེས་དཔག་འབྱུང་ཚུལ་ཏེ་གཉིས་སོ། །དང་པོ་ལ་
སྒྲུབ་བྱེད་རྟགས་ཡང་དག་གི་ངོ་བོ། ཚུལ་གསུམ་གྱི་མཚན་ཉིད། ཚུལ་
གསུམ་གྱི་ལྟོས་གཞི་བཤད་པ་སྟེ་གསུམ་མོ། །དང་པོ་ནི། གང་
གིས་སོགས། གཉིས་པ་ནི། ཚུལ་གསུམ་པོ་སོགས། གསུམ་
པ་ལ་གསུམ། ཚུལ་དང་པོའི་ལྟོས་གཞི། གཉིས་པའི་ལྟོས་གཞི།
གསུམ་པའི་ལྟོས་གཞི་བཤད་པའོ། །དང་པོ་ལ་གསུམ། ངོ་བོ།
མཚན་ཉིད། མཚན་གཞིའོ། །དང་པོ་ནི། དེ་ལ་སོགས།



གཉིས་པ་ནི། རབ་ཏུ་སོགས། གསུམ་པ་ནི། དཔེར་ན་སོགས།
གཉིས་པ་ལ་གཉིས་པའི་ལྟོས་གཞི་བཤད་པ་ལ་གསུམ། འདྲི་བས་
མཚམས་སྦྱར་བ། མཐུན་ཕྱོགས་ཀྱི་མཚན་ཉིད་བསྟན་པ། དེའི་
མཚོན་དཔེ་བསྟན་པས་མཚན་གཞི་བརྗོད་པའོ། །དང་པོ་ནི། མཐུན་
པའི་ཕྱོགས་སོགས། གཉིས་པ་ནི། བསྒྲུབ་པར་བྱ་བའི་སོགས།
གསུམ་པ་ནི། དཔེར་ན་སོགས། གསུམ་པ་ཚུལ་གསུམ་པའི་ལྟོས་
གཞི་བཤད་པ་ལའང་གཉིས། མཚན་ཉིད་དང་། མཚན་གཞིའོ།།
དང་པོ་ནི། གཏན་ཚིགས་སོགས། གཉིས་པ་ནི། དཔེར་ན་
ནམ་མཁའ་སོགས། གཉིས་པ་དེ་ལས་གཞན་དོན་རྗེས་དཔག་འབྱུང་
ཚུལ་བསྟན་པ་ལ་གཉིས། ངོ་བོ་དང་། དབྱེ་བའོ། །དང་པོ་
ལ་མཚན་ཉིད་བསྟན་པ་དང་། དེའི་མཚོན་དཔེ་བསྟན་པའོ། །དང་
པོ་ནི། གཏན་ཚིགས་ཀྱི་སོགས། གཉིས་པ་ནི། དཔེར་ན་
སོགས༑ གཉིས་པ་དབྱེ་བ་ལ་གཉིས། སྤྱིར་བསྟན་པ་དང་།
བྱེ་བྲག་ཏུ་བཤད་པའོ། །དང་པོ་ནི། དེ་ཡང་སོགས། གཉིས་
པ་ལ་གཉིས། ཆོས་མཐུན་པ་ཉིད་ཅན་གྱི་སྦྱོར་བ་དང་། ཆོས་མི་
མཐུན་པ་ཉིད་ཅན་གྱི་སྦྱོར་བའོ། །ཛཇ་པོ་ནི། དེ་ལ་རེ་ཞིག་
སོགས་ གཉིས་པ་ནི། ཡང་ཆོས་མི་མཐུན་སོགས། གཉིས་



པ་སྒྲུབ་པ་ལྟར་སྣང་བཤད་པ་ལ་གཉིས། དེའི་རང་བཞིན་རྒྱས་པར་
བཤད་པ་དང་། ངེས་པའི་ཚིག་བསྟན་པས་མཇུག་སྡུད་པའོ། །དང་
པོ་ལ་གསུམ། ཕྱོགས་ལྟར་སྣང་ངམ་བསྒྲུབ་བྱ་ལྟར་སྣང་བཤད་པ།
གཏན་ཚིགས་ལྟར་སྣང་བཤད་པ། དཔེ་ལྟར་སྣང་བཤད་པའོ། །དང་
པོ་ལ་གསུམ། ངོ་བོ། དབྱེ་བ། མཇུག་བསྡུ་བའོ། །དང་
པོ་ནི། གང་ཕྱོགས་ལྟར་སོགས། གཉིས་པ་ལ་བརྒྱད། མངོན་
སུམ་གྱིས་བསལ་བ་དང༌། རྗེས་དཔག་གིས་བསལ་བ་དང་། རང་
ཚིག་གིས་བསལ་བ་དང་། གྲགས་པས་བསལ་བ་དང་། ཡིད་
ཆེས་པས་བསལ་བ་དང་། བསྒྲུབ་བྱའི་ཆོས་མ་གྲུབ་པ་དང་། བསྒྲུབ་
བྱའི་ཆོས་ཅན་མ་གྲུབ་པ་དང༌། གཉིས་ཀ་མ་གྲུབ་པའོ། །དང་
པོ་ནི། དེ་ནི་ཕྱོགས་སོགས། གཉིས་པ་ནི། རྗེས་སུ་སོགས།
གསུམ་པ་ནི། རང་གི་སོགས། བཞི་པ་ནི། འཇིག་རྟེན་དང་
སོགས། ལྔ་པ་ནི། རྟོགས་པ་དང་སོགས། དྲུག་པ་ནི། ཁྱད་
པར་སོགས། བདུན་པ་ནི། ཁྱད་པར་དུ་སོགས། བརྒྱད་
པ་ནི། གཉི་ག་སོགས། གསུམ་པ་མཇུག་བསྡུ་བ་ནི། ཕྱོགས་
ལྟར་སྣང་སོགས། གཉིས་པ་གཏན་ཚིགས་ལྟར་སྣང་བཤད་པ་ལ་གཉིས།
མདོར་བསྡུས་པས་མཚན་ཉིད་བསྟན་པ་དང་། རྒྱས་པར་བཤད་པས་



མཚན་གཞིའི་དབྱེ་བའོ། །དང་པོ་ལ་སྤྱི་མཚན་གྱིས་བསྟན་པ་དང་།
་རང་མཚན་གྱིས་བསྟན་པ་སྟེ་གཉིས་སོ། །དང་པོ་ནི། བགཏན་
ཚིགས་ལྟར་སྣང་སོགས། གཉིས་པ་ལ་གཉིས། རྣམ་གྲངས་སྤྱིར་
བསྟན་པ་དང་། དེའི་མཚན་ཉིད་དོ། །དང་པོ་ནི། གཏན་
ཚིགས་ལྟར་སྣང་བ་ནི་སོགས། གཉིས་པ་ལ་གསུམ། གཏན་
ཚིགས་མ་གྲུབ་པའི་མཚན་ཉིད་དང་། འགལ་བའི་མཚན་ཉིད་དང་།
མ་ངེས་པའི་མཚན་ཉིད་དོ། །དང་པོ་ནི། དེ་ལ་ཕྱོགས་ལ་མ་གྲུབ་
པ་སོགས། གཉིས་པ་ལ་མཚན་ཉིད་དང་། ངེས་ཚིག་བསྟན་པ་
གཉིས་ལས། དང་པོ་ནི། ཕྱོགས་དང་སོགས། ། གཉིས་པ་ནི།
བསྒྲུབ་པར་བྱ་བ་ལས་སོགས། གསུམ་པ་ལའང་གཉིས་ལས། དང་
པོ་ནི། མཐུན་པའི་ཕྱོགས་དང་སོགས། གཉིས་པ་ནི། རྒོལ་
བ་དང་སོགས། གཉིས་པ་རྒྱས་པར་བཤད་དེ་མཚན་གཞིའི་དབྱེ་བ་
བཤད་པ་ལའང་། མ་གྲུབ་པ་དང་། འགལ་བ་དང་། མ་ངེས་
པ་དང་གསུམ་ལས། དང་པོ་མ་གྲུབ་པ་ལའང་གཉིས། རྣམ་
གྲངས་བསྟན་པ་དང་། མཇུག་བསྡུ་བའོ། །དང་པོ་ལ་བཞི།
གཉིས་ཀ་ལ་མ་གྲུབ་པ་དང་། གང་རུང་གཅིག་ལ་མ་གྲུབ་པ་དང་།
ཐེ་ཚོམ་ཟ་ནས་མ་གྲུབ་པ་དང་། གཞི་མ་གྲུབ་པའོ། །དང་པོ་ནི།



དཔེར་ན་གཉིས་ལ་སོགས། གཉིས་པ་གང་རུང་གཅིག་ལ་མ་གྲུབ་
པ་ལའང་གཉིས། རྒོལ་བ་གང་རུང་གཅིག་ལ་མ་གྲུབ་པ་དང་། ཕྱོགས་
ཀྱི་གང་རུང་གཅིག་ལ་མ་གྲུབ་པའོ། །དང་པོ་ལ་གཉིས། ཕྱིར་
རྒོལ་ལ་མ་གྲུབ་པ་དང་། རྒོལ་བ་ལ་མ་གྲུབ་པའོ། །དང་པོ་ནི།
ཤིང་སེམས་དང་སོགས། གཉིས་པ་ནི། བདེ་བ་ལ་སོགས་སོགས།
གཉིས་པ་ཕྱོགས་ཀྱི་གང་རུང་གཅིག་ལ་མ་གྲུབ་པ་ནི། ཕྱོགས་ཀྱི་
སོགས༑ གསུམ་པ་ཐེ་ཚོམ་ཟ་ནས་མ་གྲུབ་པ་ལ་གཉིས། གཏན་
ཚིགས་ཀྱི་བདག་ཉིད་ལ་ཐེ་ཚོམ་ཟ་ནས་མ་གྲུབ་པ་དང་། ཆོས་ཅན་
ལ་ཐེ་ཚོམ་ཟ་ནས་མ་གྲུབ་པའོ། །དང་པོ་ནི། ཐེ་ཚོམ་ཟ་བའི་
སོགས༑ གཉིས་པ་ནི། ཆོས་ཅན་སོགས། བཞི་པ་གཞི་ཚེ་གྲུབ་
པ་ནི། ཆོས་ཅན་མ་གྲུབ་པ་མང་སོགས། གཉིས་པ་མཇུག་བསྡུ་
བ་ནི། བཅུ་པོ་སོགས། གཉིས་པ་མ་ངེས་པའི་གཏན་ཚིགས་ལྟར་
སྣང་བ་ལ་གཉིས། རྒྱས་པར་བཤད་དེ་དབྱེ་བ་བརྗོད་པ། མདོར་
བསྡུས་ཏེ་མཇུག་བསྡུ་བའོ། །དང་པོ་ལ་དྲུག ཐུན་མོང་བ་དང་།
ཐུན་མོང་མ་ཡིན་པ་དང་། མཐུན་ཕྱོགས་ཀྱི་ཕྱོགས་གཅིག་ལ་འཇུག་
ལ་མི་མཐུན་ཕྱོགས་ལ་ཁྱབ་པར་འཇུག་པ་དང་། མི་མཐུན་ཕྱོགས་ཀྱི་
ཕྱོགས་གཅིག་ལ་འཇུག་ལ་མཐུན་ཕྱོགས་ལ་ཁྱབ་པར་འཇུག་པ་དང་།



9
.
གཉིས་ཀའི་ཕྱོགས་རེ་ལ་འཇུག་པ་དང་། ཐེ་ཚོམ་ཟ་བས་མ་ངེས་པའོ།།
དང་པོ་ལ་དཔེས་མཚན་གཞི་བསྟན་པ་དང་། ཡཚན་ཉིད་ཀྱིས་རྒྱུ་
མཚན་འཇོག་པའོ། །དང་པོ་ནི། མ་ངེས་པའི་གཏན་ཚིགས་
སོགས༑ གཉིས་པ་ནི། མཐུན་པའི་ཕྱོགས་དང་སོགས། གཉིས་
པ་ཐུན་མོང་མ་ཡིན་པ་ལའང་གཉིས་ལས། དང་པོ་དཔེས་མཚན་
གཞི་བསྟན་པ་ནི། དེ་བཞིན་དུ་སོབ།ས། བགཉིས་པ་མཚན་ཉིད་
བརྗོད་པས་རྒྱུ་མཚན་འཇོག་པ་ནི། མཐུན་པའི་ཕྱོགས་དང་སོགས།
གསུམ་པ་མཐུན་ཕྱོགས་ཀྱི་ཕྱོགས་གཅིག་ལ་འཇུག་ལ་མི་མཐུན་ཕྱོགས་ལ་
ཁྱབ་པར་འཇུག་པའི་མ་ངེས་པའི་གཏན་ཚིགས་ལ་གཉིས། དཔེས་
མཚན་གཞི་བསྟན་པ་དང་། དེའི་མཐུན་ཕྱོགས་དང་མི་མཐུན་ཕྱོགས་
ངོས་བཟུང་བའོ། །དང་པོ་ནི། དེ་བཞིན་དུ་སྒྲ་སོགས། གཉིས་
པ་ནི། མཐུན་པའི་ཕྱོགས་སོགས། བཞི་པ་མི་མཐུན་ཕྱོགས་
ཀྱི་ཕྱོགས་གཅིག་ལ་འཇུག་ལ་མཐུན་ཕྱོགས་ལ་ཁྱབ་པར་འཇུག་པ་ལའང་
གཉིས་ལས། དང་པོ་དཔེས་མཚན་གཞི་བསྟན་པ་ནི། དེ་བཞིན་
དུ་ཐོགས། གཉིས་པ་དེའི་ངེས་པ་བསྟན་པ་ནི། བུམ་པ་ལ་སོགས་
པ་སོགས། ལྔ་པ་གཉིས་ཀའི་ཕྱོགས་རེ་ལ་འཇུག་པའི་མ་ངེས་པའི་
བ།ཏན་ཚིགས་ལའང་གཉིས་ལས། དང་པོ་ནི། ཕྱོགས་གཉི་གའི་



[0
སོགས༑ གཉིས་པ་ནི། མཐུན་པའི་སོགས། དྲུག་པ་ཐེ་ཚོམ
ཟ་བའི་མ་ངེས་པའི་གཏན་ཚིགས་ལའང་བཞི། མི་མཐུན་པའི་ཕྱོགས་
ལ་ལྡོག་པ་ལ་ནི་ཐེ་ཚོམ་ཟ་ལ། མཐུན་པའི་ཕྱོགས་ལ་ཁྱབ་པའི་མ་
ངེས་པའི་གཏན་ཚིགས་དང་། མཐུན་པའི་ཕྱོགས་ལ་འཇུག་པ་ལ་ནི་
ཐེ་ཚོམ་ཟ་ལ། མི་མཐུན་པའི་ཕྱོགས་ལ་ཁྱབ་པའི་མ་ངེས་པའི་གཏན་
ཚིགས་དང་། རྗེས་སུ་འགྲོ་བ་ལ་ཐེ་ཚོམ་ཟ་བའི་མ་ངེས་པའི་གཏན་
ཚིགས་དང་། ལྡོག་པ་ལ་ཐེ་ཚོམ་ཟ་བའི་མ་ངེས་པའི་གཏན་ཚིགས་
སོ །དང་པོ་ལ་དངོས་དང་། དེའི་རྒྱུ་མཚན་བརྗོད་པ་གཉིས་
ལས༑ དང་པོ་ནི། དེ་བཞིན་དུ་སོགས། གཉིས་པ་ནི། ལམ་
པོ་ཆེའི་སོགས། གཉིས་པ་ལའང་གཉིས་ཀྱི་དང་པོ་ནི། དེ་བཞིན་དུ་
མཐུན་པའི་སོགས། གཉིས་པ་ནི། མཐུན་པའི་ཕྱོགས་ཐམས་ཅད་
མཁྱེན་པ་སོགས། གསུམ་པ་ལའང་གཉིས་ལས་དང་པོ་ནི། རྗེས་
སུ་འགྲོ་བ་དང་སོགས། གཉིས་པ་ནི། གསོན་པོའི་ལུས་སོགས།
བཞི་པ་ལའང་གཉིས་ཀྱི་དང་པོ་ནི། དེ་བཞིན་དུ་སོགས། གཉིས་
པ་ནི། དཔེ་མེད་པ་སོགས། གཉིས་པ་མཇུག་བསྡུ་བ་ནི། དགུ་
པོ་སོགས། གསུམ་པ་བསྒྲུབ་པར་བྱ་བ་ཕྱིན་ཅི་ལོག་ཏུ་འགྲུབ་པའམ་
ཚུལ་གཉིས་ཕྱིན་ཅི་ལོག་ཏུ་འགྲུབ་པའི་འགལ་བའི་གཏན་ཚིགས་ལྟར་སྣང་



11
བ་ལ་དངོས་དང་། ཞར་བྱུང་འགལ་བ་ལ་མི་འཁྲུལ་པ་ཅན་བསྟན་
པ་དང་གཉིས་ལས། དང་པོ་ལ་གཉིས། རྣམ་གྲངས་རྒྱས་པར་
བཤད་པ་དང་། མཇུག་བསྡུས་ཏེ་བསྟན་པའོ། །དང་པོ་ལ་གཉིས།
སྨྲས་ཆོས་ལ་དངོས་སུ་ཉེ་བར་བཀོད་པའི་བསྒྲུབ་བྱ་ཕྱིན་ཅི་ལོག་ཏུ་འགྲུབ་
པའི་གཏན་ཚིགས་དང་། རྒོལ་བའི་ཞེ་འདོད་ཀྱིས་འཔངས་པའི་བསྒྲུབ་
བྱ་ཕྱིན་ཅི་ལོག་ཏུ་འགྲུབ་པའི་གཏན་ཚིགས་སོ། །དང་པོ་ལ་གཉིས།
མི་མཐུན་ཕྱོགས་མཐའ་དག་ལ་ཡོད་པས་ཆོས་ཀྱི་ཇོ་བོ་དང་འགལ་བའི་གདན་
ཚོགས་དང་། མི་མཐུན་ཕྱོགས་ཀྱི་ཕྱོགས་གཅིག་ལ་ཡོད་པས་ཆོས་
ཀྱི་ངོ་བོ་དང་འགལ་བའི་གཏན་ཚིགས་སོ། །དང་པོ་ལའང་དངོས་
དང་༑ དེའི་རྒྱུ་མཚན་འཇོག་པ་གཉིས་ཀྱི། དང་པོ་ནི། འགལ་
བའི་སོགས། གཉིས་པ་ནི། ཞེས་བྱ་བའི་སོགས། གཉིས་པ་
ལའང་གཉིས་ལས། དང་པོ་ནི། དེ་བཞིན་དུ་སོགས། གཉིས་
པ་ནི། ཞེས་བྱ་བའི་ཕྱིར་སོགས། གཉིས་པ་རྒོལ་བའི་ཞེ་འདོད་
ཀྱིས་འཕངས་པའི་བསྒྲུབ་བྱ་ཕྱིན་ཅི་ལོག་ཏུ་འགྲུབ་པའི་གཏན་ཚིགས་ལྟར་
སྣང་བ་ལ་གཉིས། བསྒྲུབ་པར་བྱ་བ་ཕྱིན་ཅི་ལོག་ཏུ་འགྲུབ་པའི་གཏན་
ཚིགས་ལ་ཆོས་དང་ཆོས་ཅན་རང་གི་ངོ་བོ་ཕྱིན་ཅི་ལོག་ཏུ་འགྲུབ་པའི་གཏན་
ཚིགས་རྒོལ་བའི་ཞེ་འདོད་ཀྱིས་རྣམ་གྲངས་གཉིས་སུ་ཡོད་པར་བསྟན་པས་



མཚམས་སྦྱར་བ་དང་། དེ་གཉིས་ཀྱི་འགལ་བའི་གཏན་ཚིགས་ལྟར་
སྣང་བའི་དཔེར་བརྗོད་བསྟན་པ་དངོས་སོ། །དང་པོ་ནི། གཏན་
ཚིགས་འདི་གཉིས་ནི་སོགས། གཉིས་པ་ལའང་གཉིས་ཀྱི་དང་པོ་
ཆོས་ཀྱི་ཁྱད་པར་དང་འགལ་བའི་གཏན་ཚིགས་ལ་དངོས་དང་། དེ་
ཡི་ངེས་བྱེད་གཉིས་ལས། དང་པོ་ནི། དཔེར་ན་ཆོས་ཅན་མིག་
སོགས༑ གཉིས་པ་ནི། འདི་ལྟར་གཏན་ཚིགས་འདིས་སོགས།
གཉིས་པ་ཆོས་ཅན་རང་གི་ངོ་བོ་ཕྱིན་ཅི་ལོག་ཏུ་འགྲུབ་པའི་གཏན་ཚིགས་
ལའང་ཆོས་ཅན་རང་ལྡོག་དང་འགལ་བའི་གཏན་ཚིགས་དང་། ཆོས་
ཅན་གྱི་ཁྱད་པར་དང་འགལ་བའི་གཏན་ཚིགས་ཏེ་གཉིས་ལས། དང་
པོ་ལའང་དངོས་དང་། དེའི་ངེས་བྱེད་དེ་གཉིས་ཀྱི་དང་པོ་དངོས་ནི།
ཆོས་ཅན་སོགས། གཉིས་པ་ནི། འདི་ལྟར་གཏན་ཚིགས་འདིས་ནི་
བློ་དང་སོགས། གཉིས་པ་ཆོས་ཅན་གྱི་ཁྱད་པར་དང་འགལ་བའི་
གཏན་ཚིགས་ལའང་གཉིས་ཀྱི། དང་པོ་མཚོན་དཔེ་བསྟན་པ་
དངོས་ནི། ཆོས་ཅན་གྱི་ཁྱད་པར་སོགས། གཉིས་པ་དེའི་ངེས་
བྱེད་ནི། བདག་སེམས་མེད་པ་སོགས། གཉིས་པ་མཇུག་བསྡུས་
ཏེ་བསྟན་པ་ནི། ལྔ་པོ་དེ་དག་སོགས། གཉིས་པ་འགལ་བ་ལ་མི་
འཁྲུལ་པ་ཅན་བསྟན་པ་ལ་གཉིས། དངོས་པོའི་སྟོབས་ཀྱིས་ཞུགས་



13
པའི་རྗེས་སུ་དཔག་པའི་ཡུལ་ལ་མི་སྲིད་པར་བསྟན་པ་དང་། ལུང་
ལ་བརྟེན་པའི་རྗེས་སུ་དཔག་པ་ལ་བརྟེན་ཏེ་དེའི་དོན་དཔྱད་པ་དག་ལ་སྲིད།
པར་བསྟན་པའོ། །དང་པོ་ནི། འགལ་བ་མི་འཁྲུལ་སོགས།
གཉིས་པ་ལའང་དེའི་རྟགས་འགོད་ཚུལ་དང་། ་ དེའི་ངེས་བྱེད་
གཉིས་ལས། དང་པོ་ནི། དེའི་དཔེ་བརྗོད་ན་སོགས། གཉིས་
པ་ནི། མི་དམིགས་པའི་གཏན་ཚིགས་འདི་དང་སོགས། གསུམ་
པ་དཔེ་ལྟར་སྣང་བཤད་པ་ལ་གསུམ། སྤྱིར་མཐུན་པའི་ཕྱོགས་ལས་
ལོགས་སུ་གྱུར་པའི་དཔེ་ཞེས་བྱ་བ་མེད་པར་བསྟན་པ། སྤྲོས་ཏེ་བྱེ་
བྲག་ཏུ་དབྱེ་ན་བཅོ་བརྒྱད་དུ་བཤད་པ། མཇུག་རྫོགས་པའི་སྐབས་
བསྟན་པའོ། །དང་པོ་ནི། མཐུན་པའི་ཕྱོགས་དང་སོགས་
གཉིས་པ་ལ་གཉིས། ཆོས་མཐུན་པའི་དཔེ་ལྟར་སྣང་བ་དགུ་དང་།
ཆོས་མི་མཐུན་པའི་དཔེ་ལྟར་སྣང་བ་དགུའོ། །དང་པོ་ལ་གསུམ། མ
ཚང་བ་དང་། ཐེ་ཚོམ་ཟ་བ་དང་། རྗེས་སུ་འགྲོ་བ་མེད་པའོ།
དང་པོ་ལ་གསུམ། བསྒྲུབ་པར་བྱ་བ་མ་ཚང་བ་དང་། སྒྲུབ་པར
བྱེད་པ་མ་ཚང་བ་དང་། གཉི་ག་མ་ཚང་བའོ། །དང་པོ་ནི།
དེ་ལ་དཔེ་ལྟར་སྣང་བ་སོགས། གཉིས་པ་ནི། སྒྲ་ནི་རྟག་སྟེ
སོགས་༑ གསུམ་པ་ནི། སྒྲ་རྟག་སྟེ་སོགས། གཉིས་པ་ཐེ་ཚོམ་



14
ཟ་བའི་དཔེ་ལྟར་སྣང་བ་ལ་གསུམ། བསྒྲུབ་པར་བྱ་བའི་ཆོས་ལ་ཐེ་
ཚོམ་ཟ་བ་དང་། སྒྲུབ་པར་བྱེད་པའི་ཆོས་ལ་ཐེ་ཚོམ་ཟ་བ་དང་། གཉི་
ག་ལ་ཐེ་ཚོམ་ཟ་བའོ། །དང་པོ་ནི། དེ་བཞིན་དུ་བསྒྲུབ་པར་བྱ་
བ་སོགས། གཉིས་པ་ནི། སྒྲུབ་པར་བྱེད་པ་སོགས། ། གསུམ་
པ་ནི། ཆོས་གཉི་ག་ལ་སོགས། གསུམ་པ་རྗེས་སུ་འགྲོ་བ་མེད་
པའི་དཔེ་ལྟར་སྣང་བ་ལ་གཉིས། རྣམ་གྲངས་བསྟན་པ་དང་། དཔེ་
བྱེ་བྲག་ཏུ་བཤད་པའོ། །དང་པོ་ནི། རྗེས་སུ་འགྲོ་བ་སོགས།
གཉིས་པ་ལ་གསུམ། རྗེས་སུ་འགྲོ་བ་མེད་པ་དང་། . མ་སྦྱར་
བ་དང་། ཕྱིན་ཅི་ལོག་ཏུ་སྦྱར་བའོ། །དང་པོ་ནི། དེ་ལ་རྗེས་
སུ་སོགས། གཉིས་པ་ནི། རྗེས་སུ་འགྲོ་བ་མ་བསྟན་པ་སོགས།
གསུམ་པ་ནི། རྗེས་སུ་འགྲོ་བ་ཕྱིན་ཅི་སོགས། གཉིས་པ་ཆོས་མི་
མཐུན་པའི་དཔེ་ལྟར་སྣང་བ་ལ་གསུམ། ལྡོག་པ་མ་ཚང་བ་དང་། ལྡོག་
པ་ལ་ཐེ་ཚོམ་ཟ་བ་དང་། ལྡོག་པ་མེད་པའོ། །དང་པོ་ལ་གསུམ།
བསྒྲུབ་པར་བྱ་བ་ལྡོག་པ་མེད་པ་དང་། སྒྲུབ་པར་བྱེད་པ་ལྡོག་པ་མེད་
པ་དང༌། གཉི་ག་ལྡོག་པ་མེད་པའོ། །དང་པོ་ནི། ཆོས་མི་
མཐུན་པའི་སོགས། གཉིས་པ་ནི། སྒྲུབ་པར་བྱེད་པ་སོགས།
གསུམ་པ་ནི། གཉི་ག་སོགས། གཉིས་པ་ལྡོག་པ་ལ་ཐེ་ཚོམ་ཟ་



15
བའི་དཔེ་ལ་གཉིས། རྣམ་གྲངས་བསྟན་པ་དང་། དཔེ་བྱེ་བྲག་ཏུ་
བཤད་པའོ། །དང་པོ་ནི། དེ་བཞིན་དུ་སོགས། གཉིས་པ་ལ་
གསུམ་ལས། དང་པོ་བསྒྲུབ་པར་བྱ་བ་ལྡོག་པ་ལ་ཐེ་ཚོམ་ཟ་བའི་
དཔེ་ནི། བསྒྲུབ་པར་བྱ་བ་ལྡོག་པ་ལ་ཐེ་ཚོམ་སོགས། གཉིས་པ་
སྒྲུབ་པར་བྱེད་པ་ལྡོག་པ་ལ་ཐེ་ཚོམ་ཟ་བའི་དཔེ་ནི། སྒྲུབ་པར་བྱེད་པ་
ལྡོག་པ་ལ་ཐེ་ཚོམ་ཟ་བ་ནི་སོགས། གསུམ་པ་གཉི་ག་ལྡོག་པ་ལ་ཐེ་
ཚོམ་ཟ་བའི་དཔེ་ལྟར་སྣང་བ་ནི། གཉི་ག་ལྡོག་པ་ལ་ཐེ་ཚོམ་སོགས།
གསུམ་པ་ལྡོག་པ་མེད་པའི་དཔེ་ལྟར་སྣང་བ་བསྟན་པ་ལ་སྤྱི་དང་བྱེ་བྲག་ཏུ་
བཤད་པ་གཉིས་ལས། དང་པོ་ནི། ལྡོག་པ་མེད་པའི་སོགས།
གཉིས་པ་ལ་གསུམ། ལྡོག་པ་མེད་པ་དང་། ལྡོག་པ་མ་བསྟན་
པ་དང་། ལྡོག་པ་ཕྱིན་ཅི་ལོག་ཏུ་སྦྱོར་བའོ། །དང་པོ་ནི། ལྡོག་
པ་མེད་པ་ནི་སོགས། གཉིས་པ་ལྡོག་པ་མ་བསྟན་པ་ནི། ལྡོག་པ་
མ་བསྟན་པ་སོགས། གསུམ་པ་ནི། ལྡོག་པ་ཕྱིན་ཅི་སོགས། །
གསུམ་པ་མཇུག་བསྡུ་བ་ནི། དཔེར་ལྟར་སྣང་སོགས། གཉིས་པ་
སྒྲུབ་པ་ལྟར་སྣང་བ་རྣམས་ཀྱི་ངེས་པའི་ཚིག་བསྟན་པས་མཇུག་བསྡུ་བ་ནི།
ཕྱོགས་དང་སོགས། གཉིས་པ་དོན་དང་མི་མཐུན་པར་སྨྲ་བ་ལ་མ་
ཚང་བ་ལ་སོགས་པ་སྨྲས་པས་སུན་འབྱིན་བརྗོད་པ་བསྟན་པ་ལ་གཉིས།



དངོས་དང་། མཇུག་རྫོགས་པའི་སྐབས་བསྟན་པའོ། །དང་པོ་
ལ་གཉིས། སུན་འབྱིན་གྱི་རང་བཞིན་བསྟན་པ་དང་། སྦྱོར་ངག་
ཇི་ལྟར་འགོད་པའི་ཚུལ་ལོ། །དང་པོ་ལ་གཉིས། སུན་འབྱིན་ཡང་
དག་དང་། ལྟར་སྣང་ངོ། །དང་པོ་ལ་གསུམ། ངོ་བོ། ངེས་
ཚིག དེ་སྒྲུབ་ཀྱི་ཚད་མའོ། །དང་པོ་ནི། འདི་ལྟར་ཡང་ཕྱིར་
རྒོལ་སོགས། ། གཉིས་པ་ནི། ཕྱོགས་སྔ་མ་སོགས། གསུམ་
པ་ནི། སྒྲུབ་པར་བྱེད་པ་སོགས། གཉིས་པ་སུན་འབྱིན་ལྟར་སྣང་
ལ་བཞི། སུན་འབྱིན་ལྟར་སྣང་བརྗོད་པའི་རྒོལ་བ་བསྟན་པ། དེས་
ཇི་ལྟར་བརྗོད་པའི་སུན་འབྱིན་ལྟར་སྣང་གི་ངོ་བོ། དེ་ལ་ཅི་ཕྱིར་གདགས་
པའི་སུན་འབྱིན་ལྟར་སྣང་གི་ངེས་ཚིག ཚུལ་ཇི་ལྟར་འབྱིན་པའི་མཚན་
གཞི་བསྟན་པ་དང་བཞི་ལས། དང་པོ་ནི། སུན་འབྱིན་པ་ལྟར་
སོགས་༑ གཉིས་པ་ནི། གང་གི་ཚེ་སོགས། གསུམ་པ་ནི།
ལྟག་ཆོད་སོགས། བཞི་པ་ནི། ཡང་དག་པ་མ་ཡིན་པ་སོགས།
གཉིས་པ་སྦྱོར་ངག་ཇི་ལྟར་འགོད་པའི་ཚུལ་ལ་གཉིས། གཞན་ལུགས་
སྦྱོར་ངག་ལན་ལག་ལྔ་ཅན་དགོས་མེད་དུ་བསྟན་པ། རང་ལུགས་
རྩོད་པའི་དུས་སུ་ཁྱབ་པ་སྔོན་དུ་འགྲོ་བ་ཅན་གྱི་སྦྱོར་བས་བཏུབ་པར་བསྟན་
པའོ༑ །དང་པོ་ལ་གཉིས། ཡན་ལག་ལྔ་ཅན་འགོད་ཚུལ་བསྟན་པ་



དང་༑ དེ་ལྟ་བུ་དགོས་མེད་ཀྱི་རྒྱུ་མཚན་འཇོག་པའོ། །དང་པོ་ནི།
དེ་ལ་གཞན་དག་སོགས། གཉིས་པ་ནི། དེ་ལྟ་བུ་ནི་སོགས།
གཉིས་པ་ལ་གཉིས། སྦྱོར་ངག་ཡན་ལག་གཉིས་ལྡན་དུ་འགོད་ཚུལ་
སྤྱིར་བསྟན། སྒྲུབ་ངག་གཅིག་ལ་རྗེས་འགྲོ་དང་ལྡོག་པ་གཉིས་རྣམ་
པ་ཀུན་ཏུ་སྦྱར་མི་དགོས་པར་བསྟན་པའོ། །དང་པོ་ལ་གཉིས། ཆོས་
མཐུན་པ་ཉིད་ཅན་གྱི་སྦྱོར་ངག་དང་། ཆོས་མི་མཐུན་པ་ཉིད་ཅན་གྱི་
སྦྱོར་ངག་འགོད་ཚུལ་ལོ། །དང་པོ་ལ་དངོས་དང་། དེའི་རྒྱུ་
བསྟན་པའོ། །དང་པོ་ནི། འདི་ལྟར་རྩོད་པའི་དུས་སུ་སོགས།
གཉིས་པ་ནི། དཔེ་ལ་སོགས། གཉིས་པ་ཆོས་མི་མཐུན་པ་ཉིད་
ཅན་སྤྱི་སྦྱོར་བ་ལའང་། དེའི་ངོ་བོ་དང་། འགོད་ཚུལ་བསྟན་པ་
གཉིས་ལས། དང་པོ་ནི། མི་མཐུན་པའི་སོགས། གཉིས་
པ་ནི། དཔེར་ན་མི་རྟག་པ་མེད་པས་སོགས། གཉིས་པ་སྒྲུབ་ངག་
གཅིག་ལ་རྗེས་འགྲོ་དང་ལྡོག་པ་རྣམ་པ་ཀུན་ཏུ་སྦྱར་མི་དགོས་པར་བསྟན་
པ་ནི། དེ་བཞིན་དུ་ཆོས་མཐུན་པ་ཉིད་ཅན་སོགས། གཉིས་པ་
མཇུག་རྫོགས་པའི་སྐབས་བསྟན་པ་ནི། སྒྲུབ་པ་ལྟར་སྣང་སོགས།
རྩ་བའི་ས་བཅད་གཉིས་པ་རང་དོན་རྗེས་དཔག་བསྟན་པ་ལ་གཉིས། རྗེས་
སུ་དཔག་པའི་རྩ་བ་ཅན་མངོན་སུམ་བསྟན་པ་དང་། རྟགས་ལ་ལྟོས་



ནས་དོན་མཐོང་བའི་རྗེས་སུ་དཔག་པའོ། །དང་པོ་ལ་གསུམ། མངོན་
སུམ་གྱི་རང་བཞིན། གང་ལ་འཇུག་པའི་ཡུལ། མངོན་སུམ་ནང་
གི་འབྲས་བུའོ། །དང་པོ་ལ་གཉིས། མངོན་སུམ་རང་གི་མཚན་
ཉིད་ཇི་ལྟར་ཡོངས་སུ་གཅོད་པ་དང་། ཡོངས་གཅོད་དེ་ལ་བརྟེན་
ནས་གང་ཞིག་རྣམ་པར་གཅོད་པའི་མངོན་སུམ་ལྟར་སྣང་བའོ། །དུང་
པོ་ལ་བཞི། མངོན་སུམ་ཚད་མའི་ངོ་བོ། དབང་ཤེས་ལྔའི་མངོན་
སུམ་གྱི་ངེས་ཚིག མངོན་སུམ་གྱི་སྒྲ་དོན་འཇུག་པའི་རྣམ་གྲངས། གང་
ལ་ཚད་མར་བྱ་བའི་ཡུལ་ལོ། །དང་པོ་ནི། མཛོག་སུམ་ཅི་འཇུ་
བ་སོགས། གཉིས་པ་ནི། དབང་པོ་ལ་སོ་ཡོད་སོགས། གཡུང་
པ་ནི། ། ཤིན་ཏུ་སོག་པ། བཞི་པ་ནི། མིག་དང་སོགས
གཉིས་པ་མཚན་ཉིད་ཀྱི་ཡོངས་གཅོད་དེ་ལ་བརྟེན་ནས་གང་ཞིག་རྣམ་པར་
བཅད་པ་མངོན་སུམ་ལྟག་པ་ཛ་པ་ན་པ་ལ་གཉིས། དངོས་དང་
@ར་བྱུང་མངོན་སུམ་གྱི་རྣམ་གྲངས་གཞན་བསྟན་པའོ། །དང་པོ་ལ་
གཉིས༑ རྟོག་བྲལ་གྱི་རྣམ་བཅད་དང་། མ་འཁྲུལ་པའི་རྣམ་
བཅད་བསྟན་པའོ། །དང་པོ་ནི། མངོན་སུམ་དེ་ལང་སོགས།
གཉིས་པ་ནི། གཞན་ཡང་རྣམ་པར་རྟོག་པ་སོགས། གཉིས་པ་
ཞར་བྱུང་མངོན་སུམ་གྱི་རྣམ་གྲངས་གཞན་བསྟན་པ་ནི། དེ་ལ་མངོན་



སུམ་ནི་སོགས། གཉིས་པ་གང་ལ་འཇུག་པའི་ཡུལ་བསྟན་པ་ནི། དེའི་
ཡུལ་ནི་སོགས། གསུམ་པ་འབྲས་བུ་བསྟན་པ་ནི། དོན་རྟོགས་
པའི་སོགས། གཉིས་པ་རྟགས་ལ་ལྟོས་ནས་དོན་མཐོང་བའི་རྗེས་དཔག་
བསྟན་པ་ལ་གཉིས། ཡང་དག་དང༌། ལྟར་སྣང་ངོ། །དང་
པོ་ལ་གཉིས། རྗེས་དཔག་རང་ལ་རང་དོན་རྗེས་དཔག་དང་གཞན་
དོན་རྗེས་དཔག་གཉིས་སུ་ཡོད་པར་སྤྱིར་བསྟན། རང་དོན་རྗེས་དཔག་
བྱེ་བྲག་ཏུ་བཤད་པའོ། །དང་པོ་ནི། རྗེས་སུ་དཔག་པ་ནི་སོགས།
གཉིས་པ་ལ་གཉིས། ངོ་བོ་མདོར་བསྟན་པ་དང༌། རྒྱས་པར་
བཤད་པའོ། །དང་པོ་ནི། དེ་ལ་རང་གི་སོགས། གཉིས་པ་
རྒྱས་བཤད་ལ་གསུམ། འབྲས་བུ་དང་། རང་བཞིན་དང་།
མི་དམིགས་པའི་གཏན་ཚིགས་སོ། །དང་པོ་ལ་མཚན་ཉིད་དང༌།
མཚན་གཞི་བསྟན་པ་གཉིས་ལས། དང་པོ་ནི། ཕྱོགས་ཀྱི་སོགས།
གཉིས་པ་ནི། དཔེར་ན་གང་ན་དུ་བ་སོགས། གཉིས་པ་རང་
བཞིན་གྱི་རྟགས་ལའང་། རྟགས་སྦྱོར་གྱི་མཚོན་དཔེས་མཚན་གཞི་
བསྟན་ཅིང་། མཚན་ཉིད་བསྟན་པས་རྒྱུ་མཚན་འཇོག་པ་གཉིས་ལས།
དང་པོ་ནི། རང་བཞིན་གྱི་སོགས། གཉིས་པ་ནི། འདིར་
མང་སོགས། གསུམ་པ་མི་དམིགས་པའི་རྟགས་ལ་ཡང་གཉིས་ལས།



20
དང་པོ་ནི། མི་དམིགས་པའི་སོགས། གཉིས་པ་ནི། འདིར་
ཡང་སོགས། གཉིས་པ་རྗེས་སུ་དཔག་པ་ལྟར་སྣང་བ་ལ། རིགས་
པ་ཅན་པ་རྣམས་ཀྱི་འདོད་པའི་རྗེས་དཔག་ལྟར་སྣང་སྤྱིར་བསྟན། ལྟར་
སྣང་ཡིན་པའི་སྒྲུབ་བྱེད་འཇོག དེའི་སྦྱོར་བ་བསྟན་པ་དང་གསུམ་
ལས་ དང་པོ་ནི། རྗེས་སུ་དཔག་པ་སོགས། གཉིས་པ་ནི།
གཞན་གྱི་སོགས། གསུམ་པ་སྦྱོར་བ་བསྟན་པ་ལ་གསུམ། སྔ་མ་
དང་ལྡན་པའི་སྦྱོར་བ་དང་། ལྷག་མ་དང་ལྡན་པའི་སྦྱོར་བ་དང་། སྤྱི་
མཐོང་བའི་སྦྱོར་བའོ། །དང་པོ་ནི། དཔེར་ན་སྤྲིན་འདི་སོགས།
གཉིས་པ་ནི། དེ་བཞིན་དུ་འབྲས་འདི་དག་སོགས། གསུམ་པ་ནི།
དཔེར་ན་གང་ས་ལས་སོགས། རྩ་བའི་ས་བཅད་གསུམ་པ་མཇུག་
རྫོགས་པའི་བྱ་བ་ལ་གཉིས། པཎྜི་ཏ་གང་གིས་མཛད་པའི་མཛད་
བྱང་༑ ལོ་པཎ་གང་གིས་སྒྱུར་བའི་བསྒྱུར་བྱང་ངོ། །དང་པོ་ནི།
གཏན་ཚིགས་ཀྱི་སོགས། གཉིས་པ་ནི། རྒྱ་གར་གྱི་སོགས་ཀྱིས་
གྲུབ་པའོ།། །།ས་བཅད་འདི་ནི་རང་ཉིད་ན་ཕྲའི་དུས་སུ་སྦྱར་
ཡང་ཕྱིས་ཅུང་ཟད་བཅོས་ཏེ་གཞུང་གི་ཡན་ལག་ཏུ་བྱས་པ་དེའང་བ་ར་ཡ་
ནས་སོ། །དགེའོ། །དགེའོ། །དགེའོ།། །།



༄༅།
།གཏན་ཚིགས་ཀྱི་དེ་ཁོ་ན་ཉིད་ཅེས་བྱ་བ་བཞུགས། །
༄༅། །རྒྱ་གར་སྐད་དུ། ཧེ་ཏུ་ཞེས་པ་རྒྱུའི་ཚིག་སྟེ་གོ་བྱེད་ཀྱི་རྒྱུའོ་ཏཏྟཾ
ནི་དེ་ཁོ་ན་ཉིད་ཨུ་པ་དེ་ཤ་མན་ངག་སྡེ་གོ་བྱེད་ཀྱི་རྒྱུའི་དེ་ཁོ་ན་ཉིད་བརྗོད་པའི་མན་ངག་ཅེས་པའོ། །
༈ བོད་སྐད་དུ། བསྒྲུབ་བྱ་གོ་བྱེད་ཀྱི་རྒྱུ་མཚན་དུ་སྦྱོར་བ་གཏན་ཚིགས་སམ་རྟགས་
ཀྱི་དེ་ཁོ་ན་ཉིད་དམ་མཚན་ཉིད་ཅེས་བྱ་སྟེ། དེ་འདིར་བསྟན་པའོ། ༈ །འཇམ་
དཔལ་གཞོན་ནུར་གྱུར་པ་ལ་ཕྱག་འཚལ་ལོ། ༈ །སྒྲུབ་དང་སུན་
ནི་འབྱིན་པ་དང་། །ལྟར་སྣང་བཅས་པས་གཞན་རིག་བྱེད་། །མངོན་
སུམ་དང་ནི་རྗེས་དཔག་གཉིས། །ལྟར་སྣང་བཅས་པས་བདག་རིག་
བྱེད༑ །འདི་ནི་བསྟན་བཅོས་ཀྱི་དོན་བསྡུས་པའོ། ༈ །རྒོལ་བ་
ལ་སྒྲུབ་བྱེད་བརྗོད་པར་ཁས་ལེན་པ་རྒོལ་བ་དང་དེ་ལ་སུན་འབྱིན་བརྗོད་པར་ཁས་ལེན་པ་ཕྱིར་རྒོལ་དེ་གཉིས་ལས་
རྒོལ་བ་བདག་ཉིད་ཀྱིས་ཤེས་པར་འདོད་པའམ་བསྒྲུབ་པར་འདོད་པའི་དོན་ནི་བསྒྲུབ་
པར་བྱ་བའི་མཚན་ཉིད་ཅེས་བྱའོ། །དེ་ལ་སྤྱིར་ལུང་དེ་ཉིད་ཚད་མ་ཡིན་པར་ཁས་བླངས་སུ་ཟིན་
ཀྱང་ལུང་དེའི་དོན་མཐའ་དག་སྐབས་དེར་བསྒྲུབ་བྱ་ཡིན་མི་དགོས་པས་དང་། རང་ཉིད་ཀྱིས་སྒྲུབ་བྱེད་དུ་
མཐོང་བ་མིན་ན་གཞན་ལ་གྲགས་པ་ཙམ་གྱིས་ཅི་ཡང་སྒྲུབ་མི་ནུས་པས་ཕྱིར་རྒོལ་གྱིས་ཁས་བླངས་པའང་འདིར་བསྒྲུབ་
བྱར་མི་འདོད་པས་ན་བདག་ཉིད་ཀྱིས་ཞེས་སྦྱར་བའོ། །ཡང་དཔེར་ན་གྲངས་ཅན་པའི་ཞེ་འདོད་ལ་བདག་
སྒྲུབ་པར་འདོད་ནས། སྦྱོར་ངག་ཏུ་མིག་ལ་སོགས་པ་འདི་དག་ཆོས་ཅན། གཞན་གྱི་དོན་བྱེད་དེ། བསགས་



པ་ཡིན་པའི་ཕྱིར། དཔེར་ན་ཁྲི་དང་སྟན་ལ་སོགས་པ་བཞིན་ཞེས་པ་ནི། ཞེ་འདོད་ལ་ཤེས་རིག་གི་སྐྱེས་
བུའི་མིང་ཅན་རྟག་བདག་ལ་གཞན་ཞེས་བཟུང་ནས་དེ་དངོས་སུ་མ་སྨྲས་པར་སྨྲས་ཆོས་ལ་གཞན་གྱི་དོན་བྱེད་དེ་
ཞེས་ཟོལ་སྦྱོར་གྱི་ཚིག་བཀོད་པ་ལྟ་བུ། རྒོལ་བ་བདག་ཉིད་ཀྱིས་ངག་ཏུ་དངོས་སུ་མ་བརྗོད་ནའང་ཞེ་ལ་བསྒྲུབ་
བྱ་ཉིད་དུ་འདོད་པ་ཡིན་དུ་ཟིན་ན་ནི་དེ་སྐབས་ཀྱི་བསྒྲུབ་བྱ་ཡིན་པར་ཁྱབ་པ་ཡིན་པས་ན་བསྒྲུབ་པར་འདོད་པའི་དོན་
ཅེས་སྦྱར་བའོ། ༈ །ཆོས་གང་གིས་སྒྲུབ་པར་བྱེད་པ་དེ་ནི་སྒྲུབ་པ་ཞེས་བྱ་བ་
ཡིན་ཏེ། གཏན་ཚིགས་ཀྱི་ཚུལ་གསུམ་བརྗོད་པ་དེ་ལ་སྒྲུབ་པ་ཞེས་བྱའོ། །
༈ ཚུལ་གསུམ་པོ་དེ་དག་ཀྱང་གང་ཞེ་ན། ཕྱོགས་ལ་ཡོད་པ་ཉིད་
དུ་ངེས་པ་ནི་ཚུལ་གཅིག་གོ། །དེའང་ཡོད་པ་ཞེས་སྨོས་པས་ནི་མ་གྲུབ་པ་སེལ་ལོ། །ཉིད་
ཅེས་སྨོས་པས་ནི་ཕྱོགས་ལ་མ་ཁྱབ་པས་མ་གྲུབ་པ་སེལ་ལོ། །ངེས་པ་སྨོས་པས་ནི་ཐེ་ཚོམ་ཟ་བས་མ་གྲུབ་པ་
སེལ་ལོ། །མཐུན་པའི་ཕྱོགས་ཉིད་ལ་ཡང་ཡོད་པར་ངེས་པ་ཞེས་བྱ་བ་ནི་ཚུལ་
གཉིས་པའོ། །ཉིད་ཅེས་སྨོས་པས་ནི་མི་མཐུན་ཕྱོགས་དང་ཐུན་མོང་བ་སེལ་ལོ། །ཡང་ཞེས་སྨོས་
པས་ནི་ཕྱོགས་ཀྱི་ཐུན་མོང་མ་ཡིན་པ་སེལ་ལོ། །ངེས་པ་སྨོས་པས་ནི་ཐེ་ཚོམ་ཟ་བས་མ་ངེས་པ་སེལ་ལོ། །མི་
མཐུན་པའི་ཕྱོགས་ལ་མེད་པ་ཉིད་དུ་ངེས་པ་ཞེས་བྱ་བ་ནི་ཚུལ་གསུམ་པའོ།།
མེད་པའི་སྒྲས་ནི་མཐུན་ཕྱོགས་དང་ཐུན་མོང་བ་སེལ་ལོ། །ཉིད་ཅེས་སྨོས་པས་ནི་མི་མཐུན་པའི་ཕྱོགས་ཀྱི་
ཕྱོགས་གཅིག་ལ་ཞུགས་པ་སེལ་ལོ། །ངེས་པ་ཞེས་སྨོས་པས་ནི་མི་མཐུན་པའི་ཕྱོགས་ལས་ལྡོག་པ་ལ་ཐེ་ཚོམ་
ཟ་བས་མ་ངེས་པ་སེལ་ལོ། ༈ །དེ་ལ་ཕྱོགས་ནི་སྐབས་འདིར་ཆོས་ཅན་དང་ཤེས་པར་
འདོད་པའི་ཆོས་རབ་ཏུ་གྲུབ་པའམ་བསྡོམས་པའི་ཆོས་ཅན་ཏེ་ཚོགས་དོན་ཡིན་ནོ། །



23
ལྟ དེ་ལས་ཆོས་དང་ཆོས་ཅན་རབ་ཏུ་གྲུབ་པའི་ཆོས་ཅན་དེའི་སྟེང་ན་དགག་པའམ་བསྒྲུབ་པར་
བྱ་བའི་ཆ་ཤས་མང་དུ་ཡོད་ཀྱང་སྐབས་སུ་གང་བབ་པའི་བསྒྲུབ་ཆོས་མི་རྟག་པ་དང་སྒྲུབ་བྱེད་བྱས་པ་ལྟ་བུ་ཁྱད་
པར་གྱི་བྱེ་བྲག་པ་དེ་ཉིད་བདག་ཉིད་ཀྱིས་བསྒྲུབ་པར་འདོད་པ་སྟེ་དེ་ཡང་མངོན་སུམ་
ལ་སོགས་པ་སྟེ་རྗེས་སུ་དཔགས་པ་དང་འགལ་བའམ་གནོད་པ་མེད་པ་ཡིན་ཏེ། མེ་
ཚ་བ་ལྟ་བུ་རྒོལ་བ་གཉིས་ཀའི་ངོར་ཚད་མས་གྲུབ་ཟིན་པ་དང་། མེ་གྲང་བ་མིན་པ་ལྟ་བུ་ཚད་མས་བསལ་ཟིན་
པ་ལ་དཔག་གཞིར་བཟུང་ཞིང་བསྒྲུབ་བྱར་འདོད་པའམ་ཤེས་འདོད་ཞུགས་པ་མི་སྲིད་པ་དང་། བླུན་པོ་བ་
གླང་རྫིའི་ངོར་རྟོག་གེའི་རིགས་པ་ཤེས་འདོད་མེད་པ་དེ་ལྟ་བུ་ལ་སྒྲུབ་བྱེད་མི་འཇུག་པས་ན། ཚད་མས་གྲུབ་
བསལ་མེད་ལ་དཔག་གཞིར་བཟུང་བ་ནི་བསྒྲུབ་བྱའི་ཕྱོགས་ཀྱི་མཚན་ཉིད་ཡིན་ཅེས་པའོ། ༈ །བསྒྲུབ་
པར་འདོད་པ་མི་རྟག་པས་ཁྱད་པར་དུ་བྱས་པའི་སྒྲ་ལ་དཔེར་མཚོན་ན། ཆོས་ཅན་སྒྲ་མི་
རྟག་པའི་ཁྱད་པར་གྱི་བྱེ་བྲག་དང་ལྡན་པ་ནི་བསྒྲུབ་པར་བྱ་བའམ་དམ་བཅའ་བའམ་
རྗེས་སུ་དཔག་པར་བྱ་བའམ་ཕྱོགས་ཅེས་བྱ་བའོ། །རྒྱུ་རྐྱེན་གྱིས་འདུས་ཤིང་བྱས་པའི་ཕྱིར་རོ་
ཞེས་བྱ་བ་ནི་སྒྲ་མི་རྟག་པར་གོ་བྱེད་ཀྱི་གཏན་ཚིགས་ཡིན་པ་བཞིན་ནོ། །འདིར་
ཚད་མའི་གཞུང་དུ་ཕྱོགས་ཆོས་ཞེས་འབྱུང་བའི་ཕྱོགས་ཀྱི་སྒྲ་ལས་འཕྲོས་ཏེ་ཅུང་ཟད་དཔྱད་ན། དངོས་དང་
བཏགས་མིང་དུ་འཇུག་པའི་བྱེ་བྲག དེ་ལྟར་བཏགས་པའི་དགོས་པ། མ་བཏགས་པའི་སྐྱོན། གདགས་
སུ་རུང་བའི་འཐད་པ། བཏགས་པ་དགོས་མེད་དུ་རྒོལ་བའི་སུན་འབྱིན་ལ་ལན་བཏབ་པའོ། །དེའང་སྤྱིར་
ཆོས་ཅན་སྒྲ་དང་ཆོས་མི་རྟག་པ་ལྟ་བུའི་ཚོགས་དོན་ལ་གོ་བར་བྱ་བའི་ཕྱོགས་སུ་དངོས་མིང་དུ་འཇུག་པ་ཡིན་ཏེ། བསྒྲུབ་
བྱའི་ཆོས་དང་ཆོས་ཅན་གྱི་སྤྱི་མིང་ཡིན་པས་ན། དེའི་ཕྱོགས་གཅིག་ཆོས་ཅན་རྐྱང་པ་དང་། བསྒྲུབ་ཆོས་



24
རྐྱང་པ་ལ་ཕྱོགས་སམ་བསྒྲུབ་བྱའི་མིང་དུ་འཇུག་པ་ནི་གཏགས མིང་དུ་འཇུག་པ་ཡིན་ནོ། །དེ་ལས་ཀྱང་ཕྱོགས་
ཆོས་ཞེས་རྟགས་ཀྱི་ཐ་སྙད་དུ་བྱེད་པའི་དུས་སུ་ཆོས་ཅན་རྐྱང་པ་ལ་ཕྱོགས་ཀྱི་སྒྲས་བཏགས་པ་ལ་དགོས་པ་ཅི་ཡོད་
སྙམ་ན། ཕྱོགས ཅེས་བརྗོད་པ་ཙམ་གྱིས་བསྒྲུབ་པར་བྱ་བའི་ཆོས་ཅན་གང་ཡིན་བདེ་བླག་ཏུ་རྟོགས་པར་
བྱ་བའི་ཕྱིར་ཏེ། ཆོས་ཅན་གྱི་སྒྲས་བརྗོད་པས་ནི་དེ་ལྟར་གདོན་མི་ཟ་བར་རྟོགས་པའི་ངེས་པ་མེད་པར་འོག་
ཏུ་འཆད། དེ་ལྟར་རྟགས་ཀྱི་ཆོས་གང་གི་ཆོས་ཅན་ཡོངས་སུ་ཤེས་པར་མ་གྱུར་ན། ཆོས་ཅན་ཐམས་ཅད་ཀྱི་
ཆོས་བཀག་པར་མི་འགྱུར་ལ། སྐབས་སུ་བབ་པའི་ཆོས་ཅན་དེ་གང་ཡིན་ལོངས་སུ་ཤེས་པས་ནི་གཏན་ཚིགས་
མིག་གིས་གཟུང་བྱ་ཡིན་པའི་ཕྱིར་ཞེས་པ་ལྟ་བུའི་ཆོས་ཅན་ཐམས་ཅད་ཀྱི་ཆོས་རྣམས་དགག་པར་ཡང་འགྲུབ་པའི་
ཕྱིར་རོ། །གལ་དེ་དེ་ལྟར་ཕྱོགས་ཀྱི་སྒྲས་ཆོས་ཅན་ལ་ཆ་བཏགས་པར་དངོས་མིང་ཇི་བཞིན་པར་ཐད་ཀར་གོ་
བ་ལྟ་བུ་ན། བསྒྲུབ་པར་བྱ་བའི་ཆོས་དང་ཆོས་ཅན་ལ་དངོས་མིང་དུ་སྤྱིར་འཇུག་པ་ཡིན་པས་ན། རྟགས་ཀྱི་
ཆོས་བརྗོད་པར་འདོད་ཅིང་ཆོས་ཅན་གྱི་ཆོས་ཞེས་བརྗོད་པས་ནི་ངེས་པར་མི་འགྱུར་ཞིང་། ཕྱོགས་ཀྱི་ཆོས་
ཞེས་བརྗོད་པ་ནའང་། བསྒྲུབ་བྱའི་ཆོས་གང་ཡིན་པ་དེ་ཉིད་དུ་གོ་བར་འགྱུར་ལ། ཚུལ་དང་པོར་ཆོས་
ཅན་ལ་ཕྱོགས་ཆོས་ཡོད་མེད་དུ་དཔྱད་པ་ནའང་། བསྒྲུབ་བྱའི་ཆོས་དེ་ཉིད་ཡོད་མེད་དུ་དཔྱད་བྱ་ཡིན་པར་
གོ་ཞིང་། དེ་ལྟ་ན་བསྒྲུབ་བྱའི་ཆོས་དེ་ཉིད་མ་གྲུབ་པས་གཏན་ཚིགས་ཐམས་ཅད་མི་འགྲུབ་པར་ཐལ་བ་དང་།
ཆོས་དེ་ཉིད་གྲུབ་ན་གཏན་ཚིགས་ཐམས་ཅད་གྲུབ་པ་ཡིན་པར་ཐལ་བ་ཡང་བཟློག་ཏུ་མེད་དོ། །གལ་ཏེ་དེ་
ལྟར་ཆོག་དེ་ཉིད་གྲུབ་པས་གཏན་ཚིགས་གྲུབ་ཏུ་ཆུག་ཀྱང་། གང་ལ་གཏན་ཚིགས་ཀྱིས་གོ་བར་བྱ་བའི་བསྒྲུབ་
པར་བྱ་བ་གཞན་ཅི་ཞིག་ཡོད་དེ། གོ་བར་བྱ་བ་དེ་ཉིད་གཏན་ཚིགས་ཀྱི་སྒྲུབ་བྱེད་དུ་སོང་བས་སོ། །དེས་
ན་འདིར་ཕྱོགས་ཀྱི་སྒྲ་དངོས་མིང་གི་དོན་ལ་འཇུག་པར་འདོད་པ་མ་ཡིན་ནོ། །དེ་ལྟ་ནའང་ཆོས་ཅན་དེ་ལ་



25
བཏགས་མིང་དུ་ཕྱོགས་ཀྱི་སྒྲ་འབའ་ཞིག་ཉེ་བར་གདགས་སུ་རུང་ལ་གཞན་གྱིས་མི་འཇུག་པའི་འཐད་པ་གང་ཞེ་ན།
བསྒྲུབ་བྱའི་ཕྱོགས་དེའི་ཕྱོགས་གཅིག་ཡིན་པའི་ཕྱིར་ཏེ། གང་ལ་གང་གི་ཕྱོགས་གཅིག་ཡིན་པ་དེ་ལ་དེའི་
རང་བཞིན་ཉེ་བར་གདགས་སུ་རུང་བ་ཡིན་ཏེ། དཔེར་ན་སྣམ་བུའི་ཕྱོགས་གཅིག་ཚིག་པ་ལ་སྣམ་བུ་ཚིག་ཅེས་
ཉེ་བར་འདོགས་པ་བཞིན་ནོ། །ཅིག་ཤོས་ན་རེ། གཞན་གྱི་ཁྱད་པར་དུ་གྱུར་པའི་ཆོས་ཞེས་བརྗོད་པས་ཀྱང་
དེའི་ཁྱད་པར་གྱི་གཞིར་གྱུར་པའི་ཆོས་ཅན་ལྟ་འགྲུབ་པར་འགྱུར་ཞིང་། དེས་ན་ཆོས་ཅན་ཞེས་སྨོས་པའི་ཤུགས་
ཀྱིས་བསྒྲུབ་པར་བྱ་བའི་ཆོས་ཅན་ཡིན་པར་གོ་བར་འགྱུར་ཏེ། ཉེ་བར་བཏགས་པའི་ཕྱོགས་ཀྱི་སྒྲ་ལ་དགོས་པ་
མེད་དོ་ཞེ་ན། དེ་མ་ཡིན་ཏེ། མཐུན་པའི་ཕྱོགས་དང་བསྒྲུབ་པར་བྱ་བའི་ཆོས་ཅན་དེ་གཉི་ག་ལའང་རྟགས་
ཀྱི་ཆོས་དེ་ཉིད་ཡོད་པར་བརྗོད་པས་ན། དེ་གཉིས་ལས་གང་རུང་དུ་ཐེ་ཚོམ་ཟ་བར་འགྱུར་ཞིང་། དཔེའི་
ཆོས་ཅན་ལ་ཡོད་པའི་ཆོས་གང་ཡིན་པ་དེ་ཉིད་གཏན་ཚིགས་ཡིན་ནོ་ཞེས་བརྗོད་པར་འགྱུར་རོ། །མ་ཡིན་ཏེ་
རྗེས་སུ་དཔག་པའི་དུས་སུ་བསྒྲུབ་པར་བྱ་བའི་ཆོས་ཀྱི་གཞི་ཉིད་དུ་བློ་ལ་གནས་པའི་ཕྱིར་ན། བསྒྲུབ་བྱའི་ཆོས་
ཅན་ནི་འདིར་གཟུང་དུ་ཉེ་བ་ཡིན་ཏེ། དེས་ན་ཆོས་ཅན་གཅིག་རྟོགས་པར་བྱ་བ་ལ། ཉེ་བའི་ཆོས་ཅན་གང་
ཡིན་པ་དེ་ཉིད་འཛིན་པར་འགྱུར་རོ་ཞེ་ན། དཔེའི་ཆོས་ཅན་ལང་སྐབས་ཀྱི་བསྒྲུབ་བྱ་སྒྲུབ་པའི་དོན་དུ་རྟོགས་
པ་པོའི་བློ་ལ་གནས་པ་ཉིད་དེ། དེས་ན་དེ་ཡང་གཟུང་དུ་ཉེ་བ་ཡིན་པའི་ཕྱིར་དཔེའི་ཆོས་ཅན་ལང་ལོངས་སུ་
གཟུང་བར་ཐལ་ལོ། །མ་ཡིན་ཏེ་ཆོས་ཅན་ལ་ཡོད་པར་གྲུབ་པ་ཉིད་དཔེའི་ཆོས་ཅན་ལ་ཡོད་པར་བརྗོད་པ་
ཡིན་ན། ཆོས་ཅན་ཞེས་བརྗོད་པས་དཔེའི་ཆོས་ཅན་ལ་གཟུང་དུ་ཉེ་བར་བདེན་ལང་། དཔེའི་ཆོས་ཅན་ལ་
ཡོད་པར་བརྗོད་པ་ནི་ཁྱབ་པ་བསྟན་པའི་སྐབས་སུ་མཐུན་པའི་ཕྱོགས་ལ་ཡོད་པར་བསྟན་པ་ཡིན་པས་ན་དེ་ནི་དཔེའི་
ཆོས་ཅན་དུ་གཟུང་རིགས་ཤིང་། ཆོས་ཅན་གྱི་ཆོས་ཞེས་བརྗོད་པས་ནི་བསྒྲུབ་བྱའི་ཆོས་ཅན་ཡིན་པར་ཡོངས་



26
སུ་གཟུང་ངོ་ཞེ་ན། དེ་ཡང་མ་ངེས་པ་ཞིག་སྟེ། གང་གི་ཕྱིར་ལེགས་པར་གྲུབ་བཞིན་དུ་ལང་ངེས་པར་བྱ་
བའི་ཕྱིར་སླར་ཡང་སྨོས་དགོས་པར་ཡོད་པར་འགྱུར་ཏེ། དཔེར་ན་མཐུན་པའི་ཕྱོགས་ལ་ཡོད་པར་གྲུབ་པ་ཁོ་
ནས་ལྡོག་པ་ལ་དེ་མེད་པར་གྲུབ་ཟིན་མོད་ཀྱི། སླར་ཡང་ངེས་པར་བྱ་བའི་ཕྱིར་བསྒྲུབ་པར་བྱ་བ་མེད་པ་ལ་
མེད་པ་ཞེས་སྨོས་དགོས་པ་ཡོད་པ་བཞིན་ནོ། །དེས་ན་འདིར་ཡང་དཔེའི་ཆོས་ཅན་ལ་ཡོད་པར་གྲུབ་ཟིན་
མོད་ཀྱི། སླར་ཡང་བསྒྲུབ་བྱའི་ཆོས་ཅན་དེ་ཉིད་ངེས་པར་བྱ་བའི་ཕྱིར་སྨོས་དགོས་པ་ཡོད་པར་འགྱུར་ཏེ། འདི་
ལྟར་འཆད་པ་པོས་རྟགས་ཀྱི་ཆོས་བརྗོད་པར་འདོད་ནས་ཆོས་ཅན་ཀྱི་ཆོས་ཞེས་བརྗོད་པའི་ཚེ་ན། ཆོས་ཅན་གྱི་
སྒྲ་འདིས་བསྒྲུབ་བྱའི་ཆོས་ཅན་ཡིན་པར་ཡོངས་སུ་བཟུང་གི་དཔེའི་ཆོས་ཅན་འཛིན་པ་ནི་མིན་ནོ་ཞེས་འཆད་པ་པོས་
དེ་ལྟར་བཤད་པར་བྱ་བ་ལ་འབད་པ་བྱ་དགོས་ཏེ། དཔེ་དང་བསྒྲུབ་བྱའི་ཆོས་ཅན་གང་རུང་དུ་དོགས་པ་
ཉིད་ཀྱི་ཕྱིར་རོ། །དེས་ན་དེ་ལྟར་བཤད་པར་བྱ་དགོས་པའི་འབད་པ་དེ་ཡང་ཆོས་ཅན་ཅེས་པའི་ཡི་གེ་མཉམ་
པའམ་མཚུངས་པ་ལོངས་སུ་སྤངས་ཏེ་ཕྱོགས་ཆེས་ཉེ་བར་བཏགས་པ་ཙམ་གྱིས་སྤངས་པ་མིན་ལ། བཤད་མ་
ཐག་པའི་ཆོས་ཅན་གྱི་སྒྲ་མཚུངས་པས་ནི་འབད་བའི་ཤུགས་སམ་ཚོགས་ཀྱིས་བསྒྲུབ་བྱའི་ཆོས་ཅན་གྱི་དོན་དུ་གོ་བ་
ཡིན་ན། རྟོགས་པར་དཀའ་བའི་འབད་པ་དེ་ཡང་ཕྱོགས་ཅེས་ཉེ་བར་བཏགས་པ་ཙམ་གྱིས་ཡོངས་སུ་སྤངས་
པ་ཡིན་ནོ། །དེས་ན་དེ་ལྟར་ཆོས་ཅན་ལ་ཕྱོགས་ཅེས་བཏགས་པ་ཙམ་གྱིས་ནི་བསྟན་པར་དཀའ་བ་དང་
རྟོགས་པར་དཀའ་བ་གཉི་ག་ལོངས་སུ་སྤངས་པའི་ཕྱིར་དེ་ལྟར་བཏགས་པ་ནི་རིགས་ཤིང་འཐད་པ་དང་བཅས་པ་
ཡིན་ནོ་ཞེའོ། །དེས་ན། ཕྱོགས་ཆོས་ཞེས་པའི་ཕྱོགས་ཀྱི་སྒྲ། །དངོས་མིང་བརྗོད་ན་བསྒྲུབ་བྱར་འཁྲུལ།།
ཆོས་ཅན་བརྗོད་ན་དཔེ་ལ་འཁྲུལ། །མཐའ་བཀག་ཟློས་དགོས་བརྡ་ལ་རྨོངས། །བརྡ་གཞན་འདོགས་ན་
འཐད་པ་འབྲལ། །དེས་ན་ཕྱོགས་ཅེས་བཏགས་པས་འགྲུབ། །ཅེས་ཀྱང་སྨྲས་སོ། །དེས་ན་ཕྱོགས་སམ་



27
རྗེས་སུ་དཔག་པར་བྱ་བའམ་བསྒྲུབ་པར་བྱ་བའི་མིང་གི་རྣམ་གྲངས་ཅན་དེ་ལ། བསྒྲུབ་བྱའི་མཚན་ཉིད་ཁོང་
དུ་ཆུད་པར་བྱ་བའི་ཚེ་ན་བསྒྲུབ་བྱའམ་ཕྱོགས་ཅེས་འབྱུང་བ་ནི་ཆོས་ཅན་དང་བསྒྲུབ་པར་འདོད་པའི་ཆོས་བསྡོམས་
པ་ཡིན་པས་ཚོགས་དོན་ལ་གཟུང་ངོ། །ཁྱབ་པ་ངེས་པར་བྱེད་པའི་དུས་སུ་བསྒྲུབ་བྱ་ཞེས་འབྱུང་བ་ནི་བསྒྲུབ་
ཆོས་རྐྱང་པ་ལ་གཟུང་ངོ། །རྟགས་ལ་ཕྱོགས་ཆོས་ཞེས་ཐ་སྙད་བྱེད་པའི་དུས་སུ་ནི་ཆོས་ཅན་རྐྱང་པ་ལ་
གཟུང་ངོ༌། །གཏན་ཚིགས་ཀྱི་མཚན་ཉིད་ཚུལ་གསུམ་གཏན་ལ་འབེབས་པའི་དུས་སུ་ཕྱོགས་ལ་ཞེས་འབྱུང་བ་
ལང་ཤེས་པར་འདོད་པའི་བྱེ་བྲག་དང་ལྡན་པའི་ཆོས་ཅན་གྱི་ཚོགས་དོན་ལའོ། ལྷ །མཐུན་པའི་
ཕྱོགས་གང་ཞེ་ན། ༈ བསྒྲུབ་པར་བྱ་བའི་ཆོས་ཀྱི་སྤྱིས་མཐུན་པ་
ནི་མཐུན་པའི་ཕྱོགས་ཏེ་བསྒྲུབ་པར་བྱ་བའི་ཆོས་ཀྱི་བྱེ་བྲག་ནི་དོན་སོ་སོར་ངེས་པའི་ཕྱིར་དེ་དང་ནི་མི་
འགལ་ནའང་མཐུན་པ་མ་ཡིན་ནོ། ༈ །བྱས་པའི་རྟགས་ཀྱིས་སྒྲ་མི་རྟག་པར་བསྒྲུབ་པར་འདོད་པའི་
བསྒྲུབ་བྱའི་ཆོས་ལ་དཔེར་མཚོན་ཏེ་བསྟན་ན་བུམ་པ་ལ་སོགས་པ་ལྟ་བུའོ། །
༈ གཏན་ཚིགས་ཀྱི་མི་མཐུན་པའི་ཕྱོགས་གང་ཞེ་ན། གང་དུ་
བསྒྲུབ་པར་བྱ་བ་མེད་པས་གཏན་ཚིགས་མེད་པར་ངེས་པར་སྟོན་པ་ཡིན་
ཏེ༑ ༈ བྱས་པའི་རྟགས་ཀྱིས་སྒྲ་མི་རྟག་པར་བསྒྲུབ་པར་བྱ་བའི་ཆོས་ལ་དཔེར་མཚོན་ན་
ནམ་མཁའ་ལ་སོགས་པ་བཞིན་ནོ། ༈ །གཏན་ཚིགས་ཀྱི་
ཚུལ་གསུམ་པ་བསྟན་པ་དེ་ཉིད་ཀྱིས་གཞན་ཁོང་དུ་ཆུད་པའི་ཆེད་དུ་མཚན་
ཉིད་གསུམ་སྒྲུབ་པར་བྱེད་པའི་ཚོག་སྦྱར་བར་བྱས་པ་ནི་གཞན་གྱི་དོན་རྗེས་སུ་དཔག་པ་
ཞེས་བསྟན་ཏོ། ༈ །སྒྲ་མི་རྟག་པར་སྒྲུབ་པའི་སྦྱོར་བ་སྒོར་གཅིག་ལ་དཔེར་མཚོན་ན་



28
སྒྲ་མི་རྟག་གོ་ཞེས་བྱ་བ་ནི་བསྒྲུབ་པར་བྱ་བའམ་གོ་བར་བྱ་བའི་ཕྱོགས་ཀྱི་ཚོགས་དོན་བརྗོད་
པའོ༑ །བྱས་པའི་ཕྱིར་རོ་ཞེས་བྱ་བ་ནི་ཆོས་ཅན་སྒྲ་མི་རྟག་པར་གོ་བྱེད་ཀྱི་གཏན་
ཚིགས་བརྗོད་པའོ། །བུམ་པ་ལ་སོགས་པ་བཞིན་ནོ་ཞེས་བྱ་བ་ནི་གཏན་
ཚིགས་བྱས་པ་ཉིད་ཀྱི་རྗེས་སུ་བསྒྲུབ་བྱའི་ཆོས་མི་རྟག་པ་འགྲོབ་ལོད་པའི་མཐུན་པའི་ཕྱོགས་བརྗོད་པའོ།།
ནམ་མཁའ་ལ་སོགས་པ་བཞིན་ནོ་ཞེས་བྱ་བ་ནི་བསྒྲུབ་པར་བྱ་བའི་ཆོས་མི་རྟག་པ་ཉིད་ལྡོག་
པས་གཏན་ཚིགས་བྱས་པ་ལྡོག་པ་ཡོད་པའི་མི་མཐུན་པའི་ཕྱོགས་བརྗོད་པའོ། །
༈ དེ་ལྟར་ཚུལ་གསུམ་ཚང་བར་བརྗོད་པའི་སྦྱོར་ངག་འགོད་ཚུལ་དེ་ཡང་རྣམ་པ་གཉིས་སུ་
སྣང་སྟེ། ཆོས་མཐུན་པ་རྗེས་འགྲོ་ལ་བརྟེན་པའི་སྦྱོར་ངག་དང་ཆོས་མི་མཐུན་པ་
ལྡོག་ལྡན་ལ་བརྟེན་པའོ། ༈ །དེ་ལ་རེ་ཞིག་ཆོས་མཐུན་པ་ཉིད་ཀྱི་སྦྱོར་ངག་ནི།
གང་བྱས་པ་དེ་ཐམས་ཅད་ནི་མི་རྟག་པར་མཐོང་བ། དཔེར་ན་བུམ་
པ་ལ་སོགས་པ་བཞིན་དུའོ་ཞེས་པ་ནི་དཔེ་ལ་བསྒྲུབ་པར་བྱ་བས་སྒྲུབ་པར་བྱེད་པ་ལ་ཁྱབ་པ་བསྟན་པའོ།།
སྒྲ་ཡང་བྱས་པའི་ཕྱིར་ཞེས་བྱ་བ་ནི་དཔེ་ལ་རྟོགས་པའི་ནུས་པ་ཅན་གྱིས་གཏན་ཚིགས་ཆོས་ཅན་ལ་ཉེ་
བར་སྦྱོར་བ་སྟེ་ཞེས་བྱ་བ་ལྟ་བུ་ནི་ཆོས་མཐུན་པ་ལ་བརྟེན་པའི་ཁྱབ་པ་སྔོན་དུ་འགྲོ་བ་ཉིད་ཀྱི་སྦྱོར་བའོ། །
༈ ཡང་ཆོས་མི་མཐུན་པ་ཉིད་ཀྱི་སྦྱོར་བ་ནི་མི་རྟག་པ་ཉིད་མེད་ན་བྱས་པ་
ཉིད་མེད་དེ། དཔེར་ན་ནམ་མཁའ་ལ་སོགས་པ་བཞིན་ཏེ་ཞེས་པ་ནི་མི་
མཐུན་པའི་ཕྱོགས་ལ་བསྒྲུབ་པར་བྱ་བ་ལོག་པས་སྒྲུབ་པར་བྱེད་པ་ལྡོག་པའི་ཁྱབ་པ་བསྟན་པའོ། །སྒྲ་ནི་
བྱས་པའི་ཕྱིར་ཞེས་བྱ་བ་ནི་དཔེ་ལ་རྟོགས་པའི་ནུས་པ་ཅན་གྱིས་གཏན་ཚིགས་ཆོས་ཅན་ལ་ཉེ་བར་སྦྱོར་བ་



29
སྟེ་ཞེས་བྱ་བ་དེ་ལྟ་བུ་ནི་ཆོས་མི་མཐུན་པ་ལ་བརྟེན་པའི་ཁྱབ་པ་སྔོན་དུ་འགྲོ་བ་ཉིད་ཀྱི་སྦྱོར་བའོ། །
༈ གང་ཕྱོགས་སམ་བསྒྲུབ་བྱ་ལྟར་སྣང་བ་ཡང་གང་ཞེ་ན། ཕྱོགས་ལྟར་
སྙཛ་བ་ནི་དངོས་སུ་ཏེ་མཚན་ཉིད་ཡོད་པའི་ཕྱོགས་དངོས་མ་ཡིན་པ་ཕྱོགས་ཀྱི་གཟུགས་བརྙན་
ཡིན་ཏེ། མངོན་སུམ་ལ་སོགས་པས་གནོད་པའི་ཕྱིར་རོ། །དེ་ཡང་རྒོལ་
བ་བདག་ཉིད་ཀྱིས་བསྒྲུབ་བྱར་འདོད་པའི་ཆོས་གང་ཡིན་པ་མི་ཆོས་དེ་དང་ལྡན་པའི་རྟེན་ནམ་ཆོས་ཅན་དེ་ལ་གནོད་
ན་རྟེན་བསལ་བས་བསྒྲུབ་བྱ་མི་འགྲུབ་པའི་སྐྱོན་དུ་འགྱུར་གྱི། སྐབས་ཀྱི་བསྒྲུབ་ཆོས་དང་འབྲེལ་བ་མེད་པའི་
ཆོས་ཅན་ཡན་གར་བ་ནི་འདིའི་རྟེན་མིན་པས་དེ་ལ་གནོད་ཀྱང་བསྒྲུབ་བྱ་འདི་ལ་གནོད་པ་མིན་ཞེས་ཚད་མའི་གཞུང་
ནས་བཤད་པ་བཞིན་ནོ། ༈ །དེ་ལྟ་བུའི་མཚན་ཉིད་ཅན་ནི་ཕྱོགས་ལྟར་སྣང་བ་སྟེ།
ཚད་མ་ལ་མངོན་རྗེས་གཉིས་སུ་གྲང་ངེས་པས་དེའི་བསལ་བའང་གཉིས་སུ་ཡོད་པ་ལས། མངོན་སུམ་གྱིས་
བསལ་བ་དབང་ཕྱུག་པ་རྣམས་ཀྱི་གྲུབ་པའི་མཐའ་ལ་དཔེར་མཚོན་ན། དུ་བ་ལ་སོགས་
པའི་ཆོས་ཅན་དེ་དག་རྣམས་ནི་བློ་དང་ལྡན་པའི་རྒྱུ་དབང་ཕྱུག་ལ་སོགས་པས་བསྐྱེད་པ་
ཉིད་དུ་བསྒྲུབ་པར་བྱ་བ་ཡིན་ནོ་ཞེས་བྱ་བ་དེ་ལྟ་བུ་བསྒྲུབ་བྱར་འདོད་པ་ནི་མངོན་སུམ་དང་
འགལ་བས་ཕྱོགས་ལྟར་སྣང་བ་ཡིན་ཏེ། མངོན་སུམ་གྱིས་མེའི་རྒྱུ་ལས་
དུ་བ་སྐྱེ་བ་མཐོང་གི་བློ་དང་ལྡན་པའི་རྒྱུ་ལས་སྐྱེ་བ་མ་མཐོང་བའི་ཕྱིར་རོ། ༈ །རྗེས་
དཔག་ཚད་མས་བསལ་བ་ལ་དངོས་སྟོབས་ཀྱིས་བསལ་བ་དང་། ཡིད་ཆེས་ཀྱིས་བསལ་བ་དང་། གྲགས་
པས་བསལ་བ་སྟེ་གསུམ་གྱི་དང་པོ་དངོས་སྟོབས་ཀྱི་རྗེས་སུ་དཔག་པ་དང་འགལ་བ་ནི། རིག་
བྱེད་པ་རྣམས་ལ་དཔེར་མཚོན་ན། རིག་བྱེད་ཀྱི་ཚིག་ནི་ཆོས་ཅན། སྐྱེས་



30
བུས་བྱས་པ་མ་ཡིན་ཏེ་ཞེས་བསྒྲུབ་པར་བྱ་བ་ཉིད་དུ་ཁས་བླངས་པ་ལ། དངོས་
སྟོབས་ཀྱི་རྗེས་སུ་དཔག་པ་དང་འགལ་བས་ཕྱོགས་ལྟར་སྣང་བ་ཡིན་ཏེ། སྒྲ་ནི་སྐྱེས་བུ་རྣམས་ཀྱིས་
བརྩལ་མ་ཐག་གམ་འབད་མ་ཐག་ཏུ་བྱུང་བ་ཡིན་པས་སྐྱེས་བུས་བྱས་པར་གྲུབ་པའི་
ཕྱིར་རོ། ༈ །ཡིད་ཆེས་པའི་རང་གི་ཚིག་དང་འགལ་བས་བསལ་བ་ནི།
པུར་བུ་པའི་གྲུབ་མཐའ་ལ་དཔེར་མཚོན་ན། རྗེས་སུ་དཔག་པ་ནི་ཚད་མ་མ་ཡིན་
ནོ་ཞེས་བྱ་བ་ཉིད་དུ་འདོད་པ་ནི། རྒོལ་བ་རང་གི་ཡིད་ཆེས་པའི་ཚིག་དང་འགལ་བས་ཕྱོགས་ལྟར་
སྣང་བ་ཡིན་ཏེ། སློབ་མ་གཞན་གྱི་ཁོད་དུ་ཆུད་པར་བྱ་བའི་ཕྱིར་བསྟན་བཅོས་དང་
རང་གི་ཚིག་གིས་གཞལ་བྱ་སྟོན་པའི་ཚིག་བརྗོད་པ་ནི། གཞན་གྱི་དོན་གྱི་རྗེས་སུ་
དཔག་པའི་བློ་སྐྱེ་བའི་ཕྱིར་ཡིན་ནོ་ཞེས་བསྟན་པའམ་གྲགས་པའི་ཕྱིན་ནོ། །འདིར་
རྒོལ་བ་རང་གི་ཚིག་དང་བསྟན་བཅོས་ཀྱི་ཚིག་གཉིས་ཀ་ཡིད་ཆེས་པའི་དབང་གིས་འཇུག་པ་མཚུངས་པར་བསྟན་
པའི་ཕྱིར་ལུང་གིས་བསལ་བ་དེ་རང་ཚིག་གིས་བསལ་བ་དང་ལྷན་ཅིག་ཏུ་བཤད་དེ། དེའང་དཔེ་དེས་ཇི་
རང་ཚིག་གིས་བསལ་བ་ལ་དངོས་ཀྱི་དཔེ་དང་ལུང་གིས་བསལ་བ་ལ་ཕྱོགས་ཙམ་མཚོན་ནས་བསྟན་ཏེ། ལུང་
བསལ་དེ་ལ་དངོས་ཀྱི་དཔེ་ནི། ཚེ་སྔ་ཕྱི་དང་རྒྱུ་འབྲས་འདོད་པའི་ལུང་ཁས་བླངས་ནས་སླར་མ་འོངས་པ་ན་
སྦྱིན་སོགས་དཀར་ཆོས་ནི་བདེ་བའི་སྒྲུབ་བྱེད་མིན་པར་འདོད་ཅེས་པ་ལྟ་བུའོ། །རང་ཚིག་ལུང་གིས་བསལ་
བ་ལས་ཐ་དད་དུ་བཞག་པ་ནི་ལུང་ལ་བསྟན་པ་མིན་པར་རང་ཚིག་ཙམ་གྱིས་ཀྱང་དམ་བཅའ་བརྗོད་པ་ལ་གེགས་
བྱེད་ནུས་པར་ཤེས་པའི་ཆེད་དུའོ། ༈ །འཇིག་རྟེན་ན་གྲགས་ཟིན་པའི་རྗེས་སུ་དཔག་པ་དང་
འགལ་བས་བསལ་བ་ནི། མི་མགོའི་ཐོད་པ་མི་གཙང་བར་གྲགས་པ་ཡོད་པའི་རྗེས་དཔག་གིས་



བསལ་བ་ལ་དཔེར་མཚོན་ན། མི་མགོའི་ཐོད་པ་ནི་གཙང་བ་ཡིན་ཏེ་ཞེས་མི་
གཙང་བར་གྲགས་པ་འགོག་པར་འདོད་པའོ། །སྲོག་ཆགས་ཀྱི་ཡན་ལག་ཡིན་པའི་
ཕྱིན༑ དུང་ཆོས་དང་ཉ་ཕྱིས་བཞིན་ནོ་ཞེས་བྱ་བ་ལྟ་བུའོ། །དེ་ནི་
འཇིག་རྟེན་ན་ལོངས་སུ་གྲགས་པ་དང་འགལ་བས་ཕྱོགས་ལྟར་སྣང་བ་ཡིན་ཏེ། དུང་ཆོས་དང་ཉ་ཕྱིས་ལ་གཙང་
བར་གྲགས་པ་བཞིན་མི་ཐོད་མི་གཙང་བར་ཡོངས་སུ་གྲགས་པས་བསལ་བའི་ཕྱིར་རོ། །དེའི་དཔེ་ལ་ཚད་མ་
མདོ་ལས་རི་བོང་ཅན་ནི་ཟླ་བ་མ་ཡིན་ཏེ། ཡོད་པའི་ཕྱིར་ཞེས་བྱ་བ་ལྟ་བུ་སྟེ་ཞེས་གསུངས་པ་དེ་འང་། རི་
བོང་ཅན་ཟླ་བ་མ་ཡིན་ཞེས་པ་འདི་ལ་འཇིག་རྟེན་ན་ཟླ་བར་ལོངས་སུ་གྲགས་པས་བསལ་བའི་དཔེའོ། །རིགས་
སྒོར་འདིར་བཤད་པ་བཞིན་ནོ། །དེ་བསལ་བ་འབབ་པའི་ཚུལ་ཇི་ལྟར་ན་བརྡ་སྤྱོད་ས་པ་དག་སྒྲ་དོན་ངོ་བོས་
འབྲེལ་བ་འདོད་པ་དེ་དག་གི་ལུགས་ལ་རི་བོང་ཅན་ཟླ་བ་ཞེས་པའི་མིང་གིས་བརྗོད་བྱ་ལིན་གྱི་གཞན་ཀ་བ་སོགས་
ཤུ་པའི་མིང་གིས་བརྗོད་མི་རུང་སྟེ། མིང་དོན་ངོ་བོས་འབྲེལ་པའི་ཕྱིར་རོ་ཞེས་འདོད་པ་ལ། ། ཇི་ལྟར་རི་བོང་
ཅ་ཟླ་བས་བཀ་དུ་མི་རུང་ཟེར་ན་ཟླ་བར་འཇིག་རྟེན་ན་གྲགས་པས་བསལ་བ་འབབ་པ་ལྟ; རི་བོང་ཅན་
ཀ་བས་བཏྟོན་དུ་མི་ཕུང་ཐེར་ནའང་དེ་དང་འདྲ་བར་ཤེས་པའི་སླད་དུ་དོན་གྱིས་བསྟན་པ་ཡིན་ལ། སྒྲ་ཐམས་
ཅད་རྟོབུ་ཐམས་ཅད་ལ་གྲགས་རུང་ཡིན་པ་ནི་གྲགས་ཟིན་པ་དེ་ལྟ་བུའི་གྲགས་པའི་དོན་ལས་རྗེས་སུ་དཔོག་པ་ཡིན་
པའི་ཕྱིར་ན། གྲགས་པ་ནི་བརྗོད་འདོད་ལ་ལྟོས་པའི་ཡུལ་ཅན་ཡིན་པས་རི་བོང་ཅན་ལའང་ཀ་བའི་མིང་དུ་
འདོད་པ་ཙམ་གྱིས་བརྡ་འཇུག་ཏུ་རུང་ངོ་ཞེས་པའི་དོན་ཏོ། །འཇིག་རྟེན་གྲགས་པ་དང་འགལ་ན་རྗེས་སུ་དཔག་
པས་ཀྱང་བསྒྲུབ་བྱ་འགྲུབ་མི་ནུས་སམ་སྙམ་དུ་དོགས་ན། སྒྲ་གྲགས་པ་དང་འགལ་བའི་དོན་གྱིས་བསལ་བ་
དེ་ནི་གྲགས་པ་ཞེས་པ་རྗེས་དཔག་མིན་པ་ཞིག་གིས་རྗེས་དཔག་གི་བསྒྲུབ་བྱ་བསལ་བ་མིན་ཏེ། གཞི་གཅིག་



32
ལ་འགལ་བ་གཉིས་སྒྲུབ་པར་བྱེད་པའི་ཚད་མ་འཁྲུལ་པ་མེད་པ་ཅན་ནི་རྣམ་པ་ཀུན་ཏུ་མི་སྲིད་པའི་ཕྱིར་རོ། །
དེས་ན་གྲགས་པ་ཞེས་པ་འདི་འཇིག་རྟེན་ན་གྲགས་པ་ཡོད་ཚད་དང་འགལ་ན་གྲགས་འགལ་དུ་འགྱུར་བའི་དོན་མ་
ཡིན་ཏེ། རྣལ་འབྱོར་པའི་ངོར་བུད་མེད་ཀྱི་ལུས་མི་གཙང་བར་དམ་བཅས་པ་ལྟ་བུ་འཇིག་རྟེན་རང་ག་མའི་
ངོར་གཙང་བར་གྲགས་པ་དང་འགལ་ཡང་། དེ་མི་གཙང་བར་སྒྲུབ་བྱེད་ཀྱི་རྗེས་དཔག་ཡོད་པས་གྲགས་
པས་བསལ་བ་ཞེས་མི་བྱ་བ་ལྟ་བུའོ། །དེས་ན་དོན་ཐམས་ཅད་ལ་སྒྲ་ཐམས་ཅད་ཀྱིས་འཇུག་ཏུ་མི་རུང་ཞེས་
འདོད་པ་ལ་འཇིག་རྟེན་ན་དེ་ལྟར་གྲགས་པ་ཡོད་པའི་རྗེས་སུ་དཔག་པས་བསལ་ཞེས་པའོ།། ལྷ་ ལུང་
ཚིག་གིས་བསལ་བ་བྱེ་བྲག་ཏུ་བཤད་པ་ནི་རྟོགས་པ་སྟེ་ཡིད་ཆེས་པ་དང་འགལ་བ་ནི་དཔེར་ན།
འཇིག་རྟེན་པས་གང་དུས་ཇི་སྲིད་གནས་པར་བྱས་པ་ནི་མི་རྟག་པ་ཡིན་ནོ་ཞེས་བྱ་
བ་ལྟ་བུ་ནི་རང་གི་ལུང་ཚིག་དང་འགལ་བ་ཡིན་ཏེ། གང་དུས་ཇི་སྲིད་གནས་པར་
ཡང་བྱས་པ་ཐམས་ཅད་ནི་རྟག་པ་ཡིན་ནོ་ཞེས་འཇིག་རྟེན་པས་རྟོགས་པའི་
ཕྱིར་རོ། །དེ་ལས་ལྡོག་པ་སངས་རྒྱས་པས་གང་དུས་ཇི་སྲིད་གནས་པར་ལང་བྱས་པ་དེ་ཐམས་ཅད་ནི་
རྟག་པ་ཡིན་ནོ་ཞེས་བརྗོད་པ་ལྟ་བུ་སྟེ། གང་དུས་ཇི་སྲིད་གནས་པར་བྱས་པ་ནི་མི་རྟག་པ་ཡིན་ནོ་ཞེས་སངས་
རྒྱས་པས་རྟོགས་པའི་ཕྱིར་རོ། ཁས་བླངས་ཀྱི་བསལ་བ་ལ་རང་གི་ཚིག་དང་ལུང་གི་ཚིག་གཉིས་སུ་ཡོད་ཀྱང་
ཚད་མའི་གཞུང་དུ་ཡིད་ཆེས་ཀྱི་བསལ་བ་ཞེས་ཕྱོགས་གཅིག་ཏུ་བསྡོམས་པར་མཛད་པའི་རྒྱུ་མཚན་ནི། ཚིག་
གང་ཞིག་བརྗོད་བྱའི་དོན་ལ་ཡང་དག་པར་ངེས་པ་དང་ལྡན་པའི་སྒོ་ནས་གཞལ་བྱ་སྟོན་བྱེད་དུ་བརྗོད་པར་འདོད་
པ་ཡིན་ལ། དེ་ནི་སྐབས་ཀྱི་བདག་རྒོལ་བའི་ཚིག་དང་གཞན་བསྟན་བཅོས་བྱེད་པ་པོའི་ཚིག་གཉིས་ཀར་བདེན་
པའི་དོན་ཅན་དུ་ཡིད་ཆེས་པ་མཚུངས་པའི་ཕྱིར་ན་རྒོལ་བ་རང་གི་ཚིག་དང་བསྟན་བཅོས་ཀྱི་ཚིག་གཉིས་ཀ་ཡིད་ཆེས་



ཀྱིས་བསལ་བ་ཞེས་གཅིག་ཏུ་བཤད་པ་ཡིན་ཏེ། དངོས་སྟོབས་ཀྱི་སྐབས་སུ་དེ་གཉིས་ཀ་ནུས་པ་མཚུངས་
ཤིང་། ཡིད་ཆེས་པའི་དབང་གིས་སྒྲུབ་བྱེད་དུའང་མཚུངས་ལ། འགལ་ན་རང་གི་བསྒྲུབ་བྱ་
ལའང་གེགས་བྱེད་པའང་མཚུངས་པས་དེས་བསལ་བ་ནི་ཁས་བླངས་ཀྱི་དབང་ཙམ་ལས་ཡིན་པར་དོན་འདྲ་བའི་
ཕྱིར་ཏེ། དངོས་སྟོབས་མེད་ན་ལུང་དུ་འདོད་ཀྱང་རང་ཚིག་ལས་ལྷག་པར་སྟོབས་ཆེ་བའི་རྒྱུ་མཚན་མེད་དེ།
ཁས་ལེན་པ་པོས་བདེན་ནོ་སྙམ་དུ་ཡིད་ཆེས་པའི་ཚིག་ཙམ་ཡིན་པར་ཤེས་པའི་ཆེད་དུ་ཡིན་ནོ། །དེ་ལས་
ཁས་བླངས་པ་ནི་ཚིག་དེ་བརྗོད་བྱ་མ་ནོར་བར་འཇལ་བྱེད་དུ་ཡིད་ཆེས་པ་ཡིན་པས་འབྲས་རྟགས་སུ་འདུ་བ་ཡིན་ཏེ།
བརྗོད་བྱ་མངོན་སུམ་མིན་པ་དེ་དག་ཚིག་དེས་ལེགས་པར་རྟོགས་པ་ཡོད་ན་ཚིག་ལས་རྗེས་སུ་དཔག་པ་ཡིན་ལ།
དེ་ཡང་བརྗོད་དོན་དེ་མེད་ན་དོན་ལྡན་གྱི་ངག་དེ་མི་འབྱུང་བས་དེ་ལ་བརྟེན་ནས་འབྱུང་བའི་འབྲས་རྟགས་ཡིན་ཞིང།
མི་བསླུ་བའི་ཚིག་མིན་ན་དེ་ལྟར་མ་ངེས་ཏེ། རྗོད་བྱེད་ཀྱི་ཚིག་རྣམས་བརྗོད་དོན་དང་མེད་ན་མི་འབྱུང་གི་འབྲེལ་
པ་མེད་པའི་ཕྱིར་རོ། །འགྲོ་ལ་གྲགས་པ་ནི་རང་བཞིན་གྱི་རྟགས་ཏེ་ཆོས་ཅན་རི་བོང་ཅན་ལ་ཟླ་བ་ཞེས་པར་
ཡོངས་སུ་གྲགས་པ་ལྟ་བུ་གྲགས་རུང་གི་རང་བཞིན་དུ་གནས་ཤིང་། གྲགས་ཟིན་པའང་ཆོས་ཅན་དེའི་རང་
བཞིན་ཏེ། དེ་ལྟ་བུ་ཡིན་པར་གྱུར་པ་ནི་མེའི་ཚ་བ་བཞིན་ནོ། །དེས་ན་མངོན་སུམ་མིན་པའི་ཚད་མས་
བསལ་བ་མཐའ་དག་རྗེས་དཔག་ཏུ་གྲུབ་པ་ཡིན་པས་གྲགས་པ་དང་ཡིད་ཆེས་གཉིས་དེའི་ཁོངས་སུ་འདུས་ཀྱང་ཐ་
དད་དུ་བཤད་པ་ནི། ཤིན་ཏུ་ལྐོག་གྱུར་ལུང་ལ་བརྟེན་ནས་རྗེས་སུ་དཔོག་པ་དང་ དོན་ཐམས་ཅད་ལ་སྒྲ་
ཐམས་ཅད་ཀྱིས་བརྗོད་དུ་རུང་བ་གྲགས་པ་ལ་བརྟེན་ནས་རྗེས་སུ་དཔོག་པ་ཡིན་པའི་ཕྱིར། དེ་དང་དེ་འགལ་
བར་དམ་བཅའ་བ་ལ་དེ་དང་དེའི་བསལ་བ་འབབ་པར་ཤེས་པའི་ཆེད་དུའོ། ༈ ཤེས་འདོད་མེད་
ན་སྒྲུབ་བྱེད་མི་འཇུག་པས་དེའི་དཔེ་བསྟན་པ་ནི། བསྒྲུབ་བྱའི་ཆོས་ཀྱི་ཁྱད་པར་མ་གྲུབ་པ་ནི་



34
དཔེར་ན། བྱེ་བྲག་པས་གྲངས་ཅན་པ་ལ་སྒྲ་འཇིག་པ་ཡིན་ནོ་ཞེས་བྱ་
བ་ལྟ་བུའོ། །དེའང་གྲངས་ཅན་པའི་ངོར་སྒྲ་གྲུབ་ཀྱང་དེའི་ཁྱད་པར་གྱི་ཆོས་སུ་བཀོད་པ་འཇིག་པ་
ཉིད་མ་གྲུབ་པས་ན་སྒྲུབ་བྱེད་ཀྱི་གཏན་ཚིག་མི་འཇུག་པའོ། །ལང་བྱེ་བྲག་པ་ཁོ་རང་གི་ངོར་ལུང་གིས་བསལ་
བའང་ཡིན་ཏེ། རང་གི་གཞུང་ལས་སྒྲ་ནི་རྟག་ཏུ་ནམ་མཁའི་ཁྲོད་ན་གནས་པར་འདོད་པས་སོ། །
༈ ཁྱད་པར་དུ་བྱ་བ་བསྒྲུབ་བྱའི་ཆོས་ཅན་མ་གྲུབ་པ་ནི། དཔེར་ན་གྲངས་
ཅན་པས་སངས་རྒྱས་པ་ལ་བདག་སེམས་དང་བཅས་པ་ཡིན་ནོ་ཞེས་སྒྲུབ་
པ་ལྟ་བུའོ། །དེ་ཡང་སངས་རྒྱས་པའི་ངོར་ཁྱད་པར་ཅན་ནམ་རྟེན་བདག་མ་གྲུབ་པས་སྒྲུབ་བྱེད་མི་
འཇུག་པའོ། །གྲངས་ཅན་པ་རང་གི་ངོར་རང་ཚིག་གིས་བསལ་བའང་མིན་ཏེ། རྟག་བདག་ལ་སེམས་པ་
དང་བཅས་པ་འགལ་ཏེ། སེམས་པ་ཉིད་མི་རྟག་པས་སོ། ༈ །གཉི་ག་མ་གྲུབ་པ་ནི་
དཔེར་ན། བྱེ་བྲག་པས་སངས་རྒྱས་པ་ལ་འཕྲོད་པའི་རྒྱུ་རྐྱེན་འདུས་ཤིང་རྟེན་འབྲེལ་
གྱི་སྦྱོར་བ་སྡུད་པར་བྱེད་པ་པོ་ནི་བདག་ཉིད་ཡིན་ནོ་ཞེས་བྱ་བ་ལྟ་བུའམ། ལུས་
ནི་བརྟན་པའི་རང་བཞིན་ཡིན་ནོ་ཞེས་བྱ་བ་ལྟ་བུའོ། །དེའང་སངས་རྒྱས་པ་ལ་
སྡུད་པར་བྱེད་པ་པོ་དང་ལུས་ཀྱི་ཆོས་དེ་དག་བསྒྲུབ་པར་བྱ་བའི་ཁྱད་པར་ཅན་དུ་བཀོད་པ་དང་། སྡུད་པར་
བྱེད་པ་པོའི་ཁྱད་པར་གྱི་ཆོས་བདག་དང་ལུས་ཀྱི་ཁྱད་པར་གྱི་ཆོས་བརྟན་པའི་རང་བཞིན་དེ་དག་བསྒྲུབ་པར་བྱ་བའི་
ཁྱད་པར་གྱི་ཆོས་སུ་བཀོད་པ་ནི། ཁྱད་པར་ཅན་དང་ཁྱད་པར་གྱི་ཆོས་གཉིས་ཀ་མ་གྲུབ་པས་ན་སྒྲུབ་བྱེད་མི་
འཇུག་གོ། །དེ་ལྟར་བསལ་བར་གྱུར་པ་ལ་བསྒྲུབ་བྱར་མི་རུང་བ་ཅིའི་ཕྱིར་སྙམ་ན། མངོན་སུམ་ལ་སོགས་
པས་བསལ་བའི་ཕྱིར་ན་བསྒྲུབ་མི་དགོས་པའི་ཕྱིར་དང་། ཤེས་འདོད་མེད་པ་ནི་བསྒྲུབ་པར་ནུས་ཀྱང་འབྲས་



བུ་མེད་པའི་ཕྱིར་རོ། །དེ་ཡང་བསྒྲུབ་བྱར་ཁས་བླངས་པ་དེ་ནི་གཏན་ཚིགས་ཀྱི་ནུས་པ་འཇུག་པའི་ཡུལ་
ཡིན་ལ། དེ་ལྟར་བསལ་བར་གྱུར་པ་རྣམས་ནི་བསྒྲུབ་བྱར་རུང་བ་མེད་དེ། གཏན་ཚིགས་ནི་བསྒྲུབ་བྱ་དེར་
ཐེ་ཚོམ་ཡོད་པ་སེལ་བའི་སླད་དུ་བརྗོད་པ་ཡིན་ན་དེ་དག་ནི་བློ་རྩེ་གཉིས་སུ་འཇུག་པ་མེད་པས་སོ། །
༈ ཕྱོགས་ལྟར་སྣང་བ་བཤད་ཟིན་ཏོ། ༈ །གཏན་ཚིགས་ལྟར་
སྣང་བ་ཅི་འདྲ་བ་ཞིག་ཅེ་ན། གང་ཞིག་གཏན་ཚིགས་ལྟར་སྣང་བ་
ཡིན་གྱི་གཏན་ཚིགས་སུ་གྲུབ་པ་ནི་མ་ཡིན་པའོ། ༈ །གཏན་
ཚིགས་ལྟར་སྣང་བ་ནི་གསུམ་སྟེ། མ་གྲུབ་པ་དང་། འགལ་བ་
དང་༑ མ་ངེས་པའོ། ༈ །དེ་ལ་ཚད་མས་གྲུབ་བསལ་མེད་ལ་དཔག་གཞིར་
བཟུང་བའི་ཕྱོགས་སམ་བསྒྲུབ་བྱ་ལ་གཏན་ཚིགས་འགོད་བྱ་ལྟར་མ་གྲུབ་པའི་ཕྱིར་མ་གྲུབ་ཅེས་
བྱ་བའི་གཏན་ཚིགས་ལྟར་སྣང་བ་ཡིན་ནོ། ༈ །བསྒྲུབ་བྱའི་ཕྱོགས་དང་
སྟེ་བསྒྲུབ་པར་བྱ་བའི་ཆོས་ཀྱི་སྤྱིས་མཐུན་པའི་ཕྱོགས་ཀྱི་དཔེ་ལ་ནི་མེད་པ་བསྒྲུབ་པར་བྱ་བའི་ཆོས་
མེད་པས་གཏན་ཚིགས་ཆེད་པར་ངེས་པའི་མི་མཐུན་པའི་ཕྱོགས་ཀྱི་དཔེ་ལ་ཡོད་པ་དེ་ནི་འགལ་
བ་ཞེས་བྱ་བའི་གཏན་ཚིགས་ལྟར་སྣང་བ་ཡིན་ཏེ། ༈ །རྟགས་དེས་
བསྒྲུབ་པར་བྱ་བ་ལས་ཕྱིན་ཅི་ལོག་ཏུ་འགྲུབ་པར་ངེས་པའི་ཕྱིར་རོ། །
༈ མཐུན་པའི་ཕྱོགས་དང་མི་མཐུན་པའི་ཕྱོགས་གཉི་ག་ལས། ཕྱོགས་
གཉིས་ཀར་རམ་ཕྱོགས་གཅིག་ལ་མཐའ་དག་དང་གཅིག་ཤོས་སུ་ཆ་གཉིས་སུའམ་ཕྱོགས་གཉིས་ཀར་ཆ་གཉིས་སུ་
འཇུག་པ་ཡོད་པའམ་ཕྱོགས་གཉིས་ཀར་མེད་པའམ་གས་གཉིས་ཀར་རམ་ཕྱོགས་གཅིག་ལ་ཐེ་ཚོམ་



36
ཟ་བའམ་དེ་ལྟ་བུ་བསྒྲུབ་པར་བྱ་བའི་ཆོས་དང་འབྲེལ་པ་གཉིས་གང་རུང་མ་གྲུབ་པའི་གཏན་
ཚིགས་གང་ཡིན་པ་དེ་ནི་བསྒྲུབ་བྱ་འགྲུབ་པ་ལ་ཐེ་ཚོམ་བསྐྱེད་པའི་རྟགས་སམ་མ་ངེས་པའི་གཏན་
ཚིགས་ལྟར་སྣང་བ་ཞེས་བྱ་བ་ཡིན་ཏེ། ༈ རྒོལ་བ་དང་ཕྱིར་རྒོལ་
བས་བསྒྲུབ་པར་འདོད་པ་ལ་ངེས་པ་མི་འགྲུབ་པའི་ཕྱིར་རོ། ༈ །དཔེར་
ན་རྒོལ་བ་གཉིས་ཀ་ལ་མ་གྲུབ་པ་ནི། སྒྲ་མི་རྟག་པ་ཉིད་དུ་བསྒྲུབ་པར་བྱ་
བ་ལ། གཏན་ཚིགས་མིག་གིས་གཟུང་བྱ་ཡིན་པའི་ཕྱིར་ཞེས་བྱ་བ་ལྟ་བུནི། རྒོལ་
བ་དང་ཕྱིར་རྒོལ་བ་དག་ལ་མ་གྲུབ་པ་ལྟ་བུའོ། །འདིར་རྒོལ་བའི་བློ་ལ་ལྟོས་ནས་
མ་གྲུབ་པ་བསྟན་པ་ཡིན་པས་དེ་ལྟར་ཡིན་ཡང་། རྟགས་དེ་ཉིད་ཤེས་འདོད་ལ་མི་སྲིད་ནས་མ་གྲུབ་པར་ཡང་
སོང་ངོ། ༈ །གཅེར་བུ་པས་ཤིང་སེམས་དང་ལྡན་པར་བསྒྲུབ་པར་བྱ་
བ་ལ་ཤུན་ལྤགས་ཐམས་ཅད་བཤས་ན་འཆི་བའི་ཕྱིར་རོ་ཞེས་བྱ་བའི་གཏན་
ཚིགས་ནི། ཕྱིར་རྒོལ་བ་སངས་རྒྱས་པ་ལ་མ་གྲུབ་པས་ཕྱིར་རྒོལ་བ་
ལ་མ་གྲུབ་པ་ཞེས་བྱ་སྟེ། སེམས་ལ་སོགས་པ་སྟེ་དབང་པོ་དང་ཚེ་འགགས་
པ་ལ་འཆི་བའི་དོན་དུ་སངས་རྒྱས་པ་འདོད་པའི་ཕྱིར་རོ། །དེ་ལང་གཅེར་བུ་པ་དེ་
དག་གི་འདོད་པར་འཆི་བ་ཞེས་པའི་ཐ་སྙད་དེ་ཙག་ཤིང་ལ་འཇུག་པ་ཡོད་པ་ནི་སངས་རྒྱས་པས་ཀྱང་འདོད་ལ། དེ་
བས་བླངས་ན་སེམས་ཡོད་པར་འགྲུབ་སྙམ་པའོ། །སངས་རྒྱས་པས་རིས་མཐུན་པར་གནས་པའི་དབང་ཤེས་
ཙུག་གསུམ་འགག་པ་ལ་འཆི་བ་ཞེས་བརྗོད་པའི་དོན་དེ་ཤིང་ལ་མ་གྲུབ་ལ། ཤིང་སྐམ་པ་ལ་ཤིང་ཤི་བ་
་རྗེས་དང་ འོ ་མ་རུལ་བ་ལ་འོ་མ་ཤི་ཞེས་པ་དེ་ཙམ་ཐ་སྙད་འཇུག་པ་ཡོད་ཀྱང་དེས་སེམས་ལྡན་དུ་མི་



37
འགྲུབ་སྟེ། སྐམ་པ་ཨ་ལ་ཤི་བ་ཞེས་གདགས་པ་ཙམ་ཡིན་པས་སོ། །སྒྲ་དེ་ཙམ་ཞུགས་པས་དེ་གྲུབ་ན
ཤིང་དུ་མ་ཟད་འདམ་རྫབ་སོགས་ལའང་སེམས་གྲུབ་པར་འགྱུར་རོ། །དེ་འདོད་དོ་ཞེ་ན། གཅེར་བུ་པ་
རང་གིས་སྲོག་མིན་དུ་འདོད་པ་སྒྲ་དྲི་འོད་རྣམས་ཀྱང་འགག་པ་ལ་ཤི་བའི་སྒྲུམེད་པ་མ་ཡིན་པས་གནོད་དོ། །དེའང
མི་སྲིད་ནས་མ་གྲུབ་པར་ཡང་སོང་། ལྟ གྲ ངས་ཅན་པས་སངས་རྒྱས་པའི་ངོར་བདེ་བ་ལ་
སོགས་པ་སེམས་མེད་པར་བསྒྲུབ་པར་བྱ་བ་ལ། སྐྱེ་འཇིག་ཅན་གྱི་རྟགས་དེ་ཉིད་
བློ་དང་བདེ་བ་ལ་ཡོད་པར་སངས་རྒྱས་པའི་ལུང་ལས་འདོད་པས་ན་འདིར་གྲངས་ཅན་པའི་རྟགས་ཆོས་གཉིས་ཀ་
མཐུན་དཔེའི་སྟེང་དུ་ཡོད་པར་སངས་རྒྱས་པའི་ལུང་ལས་ཁས་བླངས་པ་ལ་བསམས་ནས་སྐྱེ་བ་དང་འཇིག་པ་
ལྡན་པའི་ཕྱིར་ཞེས་བྱ་བའི་གཏན་ཚིགས་བཀོད་པ་ནི། གྲངས་ཅན་པ་
རྒོལ་བ་བདག་ཉིད་ལ་མ་གྲུབ་པས་རྒོལ་བ་ལ་མ་གྲུབ་པ་ཞེས་བྱའོ། །དེའང་
བློ་དང་བདེ་བ་གསར་དུ་སྐྱེ་བ་དང་འཇིག་པ་ཅན་དུ་སེར་སྐྱ་པ་རང་ལ་མ་གྲུབ་ན་སངས་རྒྱས་པས་དེ་ལྟར་ཁས་བླངས་
པ་ཙམ་ཞིག་གིས་སྐྱེ་འཇིག་ཅན་དུ་གྲུབ་པར་འགྲོ་བའི་རྒྱུ་མཚན་ཁོ་རང་གིས་མཐོང་བ་མེད་པས་སྒྲུབ་བྱེད་ལང་དག་
ཏུ་མི་འགྲོ་ལ། གལ་ཏེ་སྐྱེ་འཇིག་ཅན་དུ་གྲུབ་ན་ཡང་དེས་སེམས་མེད་པར་མི་འགྲུབ་སྟེ། སེམས་ལྡན་ལ་སྐྱེ་
འཇིག་མེད་ཅེས་པ་ནི་གྲངས་ཅན་གྱི་ཞེ་འདོད་ཁོ་ནས་ཡིན་གྱི་དངོས་པོ་ལ་མ་ཡིན་ཏེ། སེམས་པ་ནི་མི་རྟག་
པའི་ཕྱིར་ནའོ། །འོ་ན་གཞན་གྱི་ཁས་བླངས་རྟགས་སུ་འགོད་མི་རུང་ན་ཁྱོད་དང་སྔོན་གྱི་སློབ་དཔོན་རྣམས་
ཀྱིས་ཀྱང་ཕ་རོལ་པོའི་ཁས་བླངས་རྟགས་སུ་བཀོད་ནས་མི་འདོད་པ་སྒྲུབ་པ་ཅི་ལྟ་བུ་ཡིན་ཞེ་ན། གཞན་གྱིས་
སྒྲོ་བཏགས་པའི་ཁས་བླངས་རྟགས་སུ་བཀོད་པ་ཡིས། ཁོ་རང་གི་མི་འདོད་པའི་ཆོས་གཞན་ཐལ་བ་སྒྲུབ་པ་ནི།
བསྒྲུབ་བྱ་ཐལ་བ་དེ་དང་སྒྲུབ་པར་བྱེད་པའི་རྟགས་དེ་གཉིས་འབྲེལ་བའི་ཕྱིར། ཁྱབ་བྱེད་བསྒྲུབ་བྱ་གཅིག་པོ་



38
དེ་མེད་ན་གཞན་ཅིག་ཤོས་ཁྱབ་བྱའི་རྟགས་དེ་ཉིད་ཀྱང་མི་འགྲུབ་པར་དགག་པའི་ཕྱིར་ཡིན་ཏེ། དཔེར་ན་
བྱེ་བྲག་པས་བ་ལང་གི་སྤྱི་ཆ་མེད་གཅིག་གསལ་བ་ཐམས་ཅད་ལ་དུས་གཅིག་ཏུ་འཕྲོད་འདུས་འབྲེལ་བར་འདོད་
པ་ལ། བ་ལང་གི་སྤྱི་ཆོས་ཅན། ཆ་དུ་མ་དང་བཅས་པར་ཐལ། རང་གི་གསལ་བ་དུ་མ་ལ་དུས་གཅིག་
ཏུ་འཕྲོད་འདུས་འབྲེལ་བའི་ཕྱིར་ཞེས་བཀོད་པ་ན། རྟགས་དེ་ཚད་མས་གྲུབ་པ་མིན་ཀྱང་ཕ་རོལ་པོའི་ཁས་
བླངས་ཀྱིས་གྲུབ་པ་ཡིན་ལ། དེ་གྲུབ་ནི་ཆ་དུ་མ་ལོད་པར་འགྱུར་ཏེ། འབྲེལ་ཡུལ་དུ་མ་དང་འབྲེལ་བའི་ཆ་
ཐ་དད་མེད་ན་དུ་མ་དང་འབྲེལ་མི་སྲིད་པའི་རྟགས་དང་བསྒྲུབ་བྱའི་ཆོས་ཀྱི་འབྲེལ་པ་གྲུབ་པས་ན། དེས་ཆ་
དུ་མ་དང་ལྡན་པའི་སྤྱི་ཞིག་སྒྲུབ་པ་མིན་གྱི། ཆ་མེད་ཀྱི་སྤྱི་འདོད་པའི་དམ་བཅའ་ལ་ཁོ་རང་གི་ཁས་ལེན་གྱིས་
གནོད་པར་སྟོན་པ་སྟེ། ཐལ་བའི་རྟགས་ཀྱི་བསྒྲུབ་བྱ་ཆ་དུ་མ་དེ་མེད་ན་ཁས་བླངས་པའི་རྟགས་དེ་ལང་བོད་
པར་མི་འགྱུར་བའི་ཐལ་བ་སྒྲུབ་པ་ལ་ནི། ཁས་བླངས་རྟགས་སུ་བཀོད་པས་ནི་མི་འདོད་པ་ཙམ་འགྲུབ་
ནུས་ཀྱི། བློ་བདེ་སེམས་མེད་ལྟ་བུ་རང་རྒྱུད་བསྒྲུབ་པ་ལ་ཁས་བླངས་ཙམ་གྱིས་གང་ཡང་མི་ནུས་པའི་ཕྱིར་རོ་
ཞེས་བསྟན་པའོ། །དེའང་སེར་སྐྱ་པ་ཁོ་རང་ལ་མཚོན་ན་མི་སྲིད་པར་དོགས་ནས་མ་གྲུབ་པའི་དཔེར་བརྗོད་
དུའང་འགྲོ། བྱེ་བྲག་པས་ཕྱིར་རྒོལ་བ་སངས་རྒྱས་པ་ལ། ས་ལ་
སོགས་པའི་སྟེས་ཆུ་མེ་རླུང་བཞིའི་རྡུལ་ཕྲ་རབ་ཆོས་ཅན་ལུས་ལ་སོགས་པའི་ཡན་ལག་ཅན་རྣམས་སྐྱེ་བའི་
བྱ་བ་དང་ལྡན་པ་ཡིན་ནོ་ཞེས་བསྒྲུབ་པར་བྱ་བ་ལ། སྐད་ཅིག་རེ་རེ་འདྲ་
བ་གཞན་དང་གཞན་འབྱུང་ངོ་ཞེས་བྱ་བ་ནི། རྒོལ་བ་བདག་ཉིད་ལ་
མ་གྲུབ་པ་ཡིན་ཏེ། བྱེ་བྲག་པ་རང་ཉིད་ལ་རྡུལ་ཕྲ་རབ་དེ་ཉིད་ལ་སྐྱེ་བ་ཡོད་པར་གྲུབ་
ཀྱང་སྐད་ཅིག་རེ་རེ་འདྲ་བ་གཞན་དང་གཞན་འབྱུང་ངོ་ཞེས་པ་ནི་བྱེ་བྲག་པ་



བདག་ཉིད་ལ་མ་གྲུབ་པའོ། །དེ་ཡང་མི་སྲིད་པར་དོགས་ནས་མ་གྲུབ་པའི་དཔེར་བརྗོད་དོ། །
༈ ཕྱོགས་ཀྱི་ཕྱོགས་གཅིག་ལ་མ་གྲུབ་པ་ནི་དཔེར་ན་ཤིང་རྣམས་ནི་
སེམས་དང་ལྡན་པ་ཡིན་ཏེ། གཉིད་ལོག་པའི་ཕྱིར་རོ་ཞེས་བྱ་བའི་
གཏན་ཚིགས་ནི། ཕྱོགས་ཀྱི་སྟེ་ནམ་མཁའི་གོས་ཅན་གཅེར་བུ་པའི་རྒོལ་བ་བདག་
ཉིད་ལ་ཕྱོགས་ཀྱི་ཕྱོགས་གཅིག་ལ་མ་གྲུབ་སྟེ། ཤིང་ཏིན་ཏ་ཀ་སོགས་མཚན་མོ་
ལོ་མ་འཁུམ་ཞིང་ཉིན་མོ་བརྐྱང་བ་ཅན་ཡིན་ན་ཡང་ཤིང་ཐམས་ཅད་མཚན་མོ་ལོ་མ་འཁུམ་པ་
ལ་བརྟེན་པ་མ་ཡིན་ནོ། །དེའང་མ་ཁྱབ་ནས་མ་གྲུབ་པ་དང་བློ་ལ་ལྟོས་ན་མ་ཁྱབ་པར་དོགས་
ནས་མ་གྲུབ་པའི་དཔེར་བརྗོད་དུའང་རུང་། དེ་བཞིན་དུ་ས་ལ་སོགས་པའི་ཆོས་ཅན།
བློ་དང་ལྡན་པ་ལས་སྐྱེས་པ་ཡིན་ནོ་ཞེས་བསྒྲུབ་པར་བྱ་བ་ལ། བློ་དང་
ལྡན་པའི་འབྲས་བུ་ཡིན་ནོ་ཞེས་བྱ་བའི་གཏན་ཚིགས་ནི་སངས་རྒྱས་པ་ལ་མ་གྲུབ་
སྟེ་ ས ངས་རྒྱས་པས། ཡོད་འགྱུར་ཡོད་ན་དེ་ཡོད་ཅིང་། །ཡོད་པ་ཉིད་ནའང་ཡོད་འགྱུར་བ།
མངོན་སུམ་མི་དམིགས་པ་དག་ལས། །རྒྱུ་འབྲས་ཁོ་ནར་རབ་ཏུ་གྲུབ། །ཅེས་པས། རྒྱུ་དེ་ལོད་ན་ཡོད་
འགྱུར་འབྲས་བུ་དེ་ལོད་པར་འགྱུར་བ་མངོན་སུམ་དང་རྒྱུ་དེ་མེད་ན་ཡོད་འགྱུར་འབྲས་བུ་དེ་མེད་པ་མི་
དམིགས་པའི་གཏན་ཚིགས་ཀྱིས་རྒྱུ་དང་འབྲས་བུའི་འབྲེལ་པ་སྒྲུབ་པར་བྱེད་པའི་ངོ་
བོས་སམ་མཚན་ཉིད་དེ་ཉིད་ཀྱིས་ས་ལ་སོགས་པ་རང་རང་ལ་རྒྱུ་དང་འབྲས་བུ་ཐ་དད་དུ་ཡོད་པར་
གྲུབ་པའི་ཕྱིར་རོ། །དེའང་དོན་ལ་ལྟོས་ན་མི་སྲིད་ནས་མ་གྲུབ་པ་དང་། བློ་ལ་ལྟོས་ན་མི་སྲིད་
པར་དོགས་ནས་མ་གྲུབ་པར་སོང་། གལ་ཏེ་ས་ལ་སོགས་པའི་ཆོས་ཅན་བློ་དང་ལྡན་པ་ལས་སྐྱེས་པ་



40
ཡིན་ཏེ། གཏན་ཚིགས་གནས་དང་བཟའ་བ་ལ་སོགས་པ་གྲུབ་བོ་ཞེས་ཟེར་ན།
དེའི་ཚེ་གཏན་ཚིགས་དེ་ཉིད་ས་ལ་གྲུབ་ཀྱང་ཕྱོགས་ཀྱི་ཕྱོགས་གཅིག་ཙནྡན་དང་ཚོར་མ་སོགས་
ལ་མ་གྲུབ་བོ། །དེའང་མ་ཁྱབ་ནས་མ་གྲུབ་པའི་དཔེར་བརྗོད་དུ་རུང་། ༈ རྟགས་ཀྱི་
ཆོས་ལ་ཐེ་ཚོམ་ཟ་བའི་མ་གྲུབ་པ་ནི། དཔེར་ན་གལ་ཏེ་འདི་དུ་བ་ཡིན་ན་
འདི་ན་མེ་ཡོད་དོ་ཞེས་བསྒྲུབ་པར་བྱ་བ་ལ། གཏན་ཚིགས་ཉིད་མ་
ངེས་པའི་ཕྱིར་ན་དེ་ནི་རྟགས་ཀྱི་ཆོས་བློ་ལ་ལྟོས་ནས་མ་གྲུབ་པར་འགྱུར་རོ། ༈ །ཆོས་
ཅན་ལ་ཐེ་ཚོམ་ཟ་ནས་མ་གྲུབ་པ་ནི། དཔེར་ན་རི་སུལ་དུ་མ་འདི་
དག་ལས། རི་སུལ་འགའ་ཞིག་ན་རྨ་བྱ་ཡོད་དེ་ཞེས་བསྒྲུབ་པར་བྱ་
བ་ལ། རྨ་བྱའི་སྒྲ་གྲགས་པའི་ཕྱིར་རོ་ཞེས་བྱ་བའི་གཏན་ཚིགས་ཡིན་
པ་ལྟ་བུའོ། །དེ་ནི་གྲགས་པའི་ཡུལ་མ་ངེས་པ་ཡིན་པས་ན་ཆོས་ཅན་བློ་ལ་ལྟོས་ནས་མ་གྲུབ་པའོ།།
༈ ཆོས་ཅན་མ་གྲུབ་པ་ཡང་མ་གྲུབ་པ་ཡིན་ཏེ། དཔེར་ན་ཆོས་
ཅན་བདག་རྟག་པ་དང་གཅིག་པུ་དང་དབང་སྒྱུར་བ་དང་ཐམས་ཅད་དུ་ཁྱབ་པར་བསྒྲུབ་
པར་བྱ་བ་ལ། བདེ་བ་ལ་སོགས་པའི་ཡོན་ཏན་ནམ་བདག་གི་ཕན་པ་སྒྲུབ་པའི་མལ་ཆ་དང་
ཟས་གོས་སོགས་ཐམས་ཅད་ནི་དམིགས་པའི་ཕྱིར་རོ་ཞེས་བྱ་བའི་གཏན་ཚིགས་
ཡིན་པ་ལྟ་བུའོ། །དེ་ལ་རྟགས་གང་བཀོད་ཀྱང་ཕྱོགས་མེད་པས་ཕྱོགས་ཆོས་མི་འགྲུབ་བོ། །དེ་
བཞིན་དུ་རྟགས་མ་གྲུབ་པའང་མ་གྲུབ་པ་ཡིན་ཏེ། རྟགས་མ་གྲུབ་པ་ནི་གང་ལ་བཀོད་ཀྱང་རྟགས་ཀྱི་ཆོས་
མེད་པས་ན་ཕྱོགས་ཆོས་མི་འགྲུབ་བོ། ༈ བཅུ་པོ་འདི་དག་ནི་མ་གྲུབ་པ་ཞེས་



4] །
བྱ་བའི་གཏན་ཚིགས་ལྟར་སྣང་བའོ། ༈ །མ་ངེས་པའི་གཏན་
ཚིགས་ལྟར་སྣང་བ་ཡང་ཅི་འདྲ་བ་ཞིག་ཅེ་ན། སྨྲས་པ། དཔེར་ན་
སྒྲ་རྟག་པ་ལ་སོགས་པའི་ཆོས་བསྒྲུབ་པར་བྱ་བ་ལ། གཞལ་བྱ་ཡིན་
པའི་ཕྱིར་ཞེས་པའི་གཏན་ཚིགས་ནི། ༈ །མཐུན་པའི་ཕྱོགས་དང་
མི་མཐུན་པའི་ཕྱོགས་ཐམས་ཅད་ལ་འཇུག་པའི་ཐུན་མོང་གི་མ་ངེས་པ་ཞེས་
བྱའོ༑ །དེ་ནི་ཕྱོགས་གཉིས་ཀར་ཁྱབ་པར་ཞུགས་པའོ། ༈ །དེ་བཞིན་དུ་སྒྲ་རྟག་
པར་བསྒྲུབ་པར་བྱ་བ་ལ། མཉན་པར་བྱ་བ་ཡིན་པའི་ཕྱིར་ཞེས་བྱ་
བའི་གཏན་ཚིགས་ནི། ༈ མཐུན་པའི་ཕྱོགས་དང་མི་མཐུན་པའི་
ཕྱོགས་ལ་མི་འཇུག་པའི་ཕྱིར་ཐུན་མོང་མ་ཡིན་པའི་མ་ངེས་པ་ཡིན་ནོ། །
༈ དེ་བཞིན་དུ་སྒྲ་བརྩལ་མ་ཐག་ཏུ་བྱུང་བ་མ་ཡིན་པ་ཉིད་བསྒྲུབ་
པར་བྱ་བ་ལ། མི་རྟག་པའི་ཕྱིར་རོ་ཞེས་བྱ་བའི་གཏན་ཚིགས་ནི། །
༈ མཐུན་པའི་ཕྱོགས་ཀྱི་ཕྱོགས་གཅིག་ལ་འཇུག་ལ། མི་མཐུན་
པའི་ཕྱོགས་ལ་ཁྱབ་པར་འཇུག་པའི་མ་ངེས་པ་ཡིན་ཏེ། བོརྩལ་མ་
ཐག་ཏུ་བྱུང་བ་མ་ཡིན་པའི་མཐུན་པའི་ཕྱོགས་ནི་གློག་དང་། ནམ་
མཁའ་ལ་སོགས་པ་སྟེ། དེ་ལ་མཐུན་པའི་ཕྱོགས་ཀྱི་ཕྱོགས་གཅིག་
གློག་ལ་སོགས་པ་ལ་ནི་མི་རྟག་པ་འཇུག་ལ། ནམ་མཁའ་ལ་སོགས་
པ་ལ་ནི་མ་ཡིན་ནོ། །མི་མཐུན་པའི་ཕྱོགས་བརྩལ་མ་ཐག་ཏུ་བྱུང་བ་



42
ལ་སོགས་པ་ཐམས་ཅད་ཡིན་ཏེ། དེ་ཐམས་ཅད་ལ་འཇུག་པ་ཡིན་ནོ།།
དེ་ནི་ཐུན་མོང་གི་མ་ངེས་པ་མི་མཐུན་ཕྱོགས་ལ་ཁྱབ་ཅིང་མཐུན་ཕྱོགས་ལ་ཆ་གཉིས་སུ་འཇུག་པའོ། །
༈ དེ་བཞིན་དུ་སྒྲ་ནི་བརྩལ་མ་ཐག་ཏུ་བྱུང་བ་ཉིད་ཡིན་ཏེ་ཞེས་བསྒྲུབ་
པར་བྱ་བ་ལ། མི་རྟག་པའི་ཕྱིར་ཞེས་བྱ་བའི་གཏན་ཚིགས་ནི། །
༈ བུམ་པ་ལ་སོགས་པ་ཐམས་ཅད་ལ་ནི་ཡོད་ལ། བརྩལ་མ་ཐག་
ཏུ་བྱུང་བ་མ་ཡིན་པ་མི་མཐུན་པའི་ཕྱོགས་ཡང་གློག་དང་ནམ་མཁའ་ལ་
སོགས་པ་དེ་ལས་ཕྱོགས་གཅིག་གློག་ལ་སོགས་པ་ལ་ནི་འཇུག་ལ། ནམ་
མཁའ་ལ་སོགས་པ་ལ་ནི་མ་ཡིན་ལ། དེའི་ཕྱིར་འདི་མི་མཐུན་པའི་
ཕྱོགས་གཅིག་ལ་འཇུག་ལ། མཐུན་པའི་ཕྱོགས་ལ་ཁྱབ་པའི་མ་ངེས་
པའི་གཏན་ཚིགས་ཡིན་ནོ། །དེ་ནི་མཐུན་ཕྱོགས་ལ་ཁྱབ་མི་མཐུན་ཕྱོགས་ལ་ཆ་གཉིས་སུ་
འཇུག་པའོ། ༈ ཕྱོགས་གཉི་གའི་ཕྱོགས་གཅིག་ལ་འཇུག་པའི་མ་ངེས་
པ་ནི་དཔེར་ན། ཆོས་ཅན་སྒྲ་རྟག་པར་བསྒྲུབ་པར་བྱ་བ་ལ། ལུས་
ཅན་མ་ཡིན་པའི་སྟེ་ཕན་ཚུན་ཐོགས་རེག་མི་བྱེད་པའི་ཕྱིར་ཞེས་བྱ་བའི་གཏན་ཚིགས་ནི།
༈ མཐུན་པའི་ཕྱོགས་རྡུལ་ཕྲ་རབ་དང་ནམ་མཁའ་ལ་སོགས་པ་དེ་
ལས། མཐུན་པའི་ཕྱོགས་གཅིག་ནམ་མཁའ་ནི་ལུས་ཅན་མ་ཡིན་པ་
འཇུག་ལ། རྡུལ་ཕྲ་རབ་ནི་མ་ཡིན་ཏེ་རྡུལ་ཕྲ་རབ་རྣམས་ལུས་ཅན་
ཡིན་པའི་ཕྱིར་རོ། །རང་ལུགས་ལ་རྡུལ་ཕྲན་རྟག་པ་མིན་ཀྱང་གཞན་ཕྱི་རོལ་པའི་ངོར་ཁོ་རང་གི་



43
གྲུབ་མཐའ་དང་བསྟུན་ནས་མཐུན་ཕྱོགས་བྱས་ཚེ་དེ་ལ་རྟགས་འདི་མ་གྲུབ་པར་སྟོན་པའི་ཆེད་དུའོ། །བུམ་
པ་དང་བདེ་བ་ལ་སོགས་པ་མི་རྟག་པ་མི་མཐུན་པའི་ཕྱོགས་གཅིག་བདེ་བ་
ལ་སོགས་པ་ལ་འཇུག་ལ། བུམ་པ་ལ་སོགས་པ་ལ་མ་ཡིན་པ་ལྟ་བུའོ།།
དེ ནི་ཕྱོགས་གཉི་གར་ཆ་གཉིས་སུ་འཇུག་པའི་ཐུན་མོང་བའི་མ་ངེས་པའོ། ༈ །དེ་བཞིན་དུ་
མི་མཐུན་པའི་ཕྱོགས་ལས་ལྡོག་པ་ལ་ནི་ཐེ་ཚོམ་ཟ་ལ། མཐུན་པའི་
ཕྱོགས་ལ་ཁྱབ་པའི་མ་ངེས་པའི་གཏན་ཚིགས་ནི། དཔེར་ན་སེར་སྐྱ་
ལ་སོགས་པའི་ཆོས་ཅན། ཐམས་ཅད་མཁྱེན་པ་མ་ཡིན་ཏེ་ཞེས་བསྒྲུབ་
པར་བྱ་བ་ལ། སྨྲ་བའི་ཕྱིར་ཞེས་བྱ་བའི་གཏན་ཚིགས་ནི།
༈ ལམ་པོ་ཆེའི་སྐྱེས་བུ་ལ་སོགས་པ་མཐུན་པའི་ཕྱོགས་ལ་ནི་ཡོད་ལ།
མི་མཐུན་པའི་ཕྱོགས་ཐམས་ཅད་མཁྱེན་པ་ལ་ནི་ཐེ་ཚོམ་ཟ་སྟེ། ཐམས་
ཅད་མཁྱེན་པ་ནི་དབང་པོ་ལས་འདས་པའི་ཕྱིར་སྒྱུ་བ་ཡོད་མེད་དུ་ངེས་པ་མ་རྙེད་ནས་
མི མཐུན་ཕྱོགས་ཐམས་ཅད་མཁྱེན་པ་ལསྨྲ་བ་ཡོད་དམ་མེད་པ་ལ་ཐེ་ཚོམ་ཟ་བ་ཡིན་ནོ།།
དེ་ལྟར་མི་མཐུན་པའི་ཕྱོགས་ལ་མི་དམིགས་པ་ནི་ཡུལ་བལྟར་མི་སྣང་བའི་བདག་ཉིད་ཡིན་པའི་ཕྱིར་ལྡོག་པ་འགྲུབ་
པ་ལ་ཐེ་ཚོམ་ཟ་བ་ཡིན་དུ་ཟིན་ཀྱང་། །ཐམས་ཅད་མཁྱེན་པའི་རང་བཞིན་དང་འགལ་བ་དམིགས་པས་སྒྲུབ་
པར་བྱེད་པ་ཡིན་ན། སྨྲ་བ་ཉིད་དང་ཐམས་ཅད་མཁྱེན་པ་ཉིད་ནི་འགལ་བ་མེད་པའི་ཕྱིར་ཐམས་ཅད་མཁྱེན་
པ་ལ་སྨྲ་བ་ཡོད་པར་མཐོང་དུ་ཟིན་ཀྱང་ཐམས་ཅད་མཁྱེན་པ་ཉིད་གང་ཡིན་པ་དེ་ནི་སྨྲ་བ་མ་ཡིན་ནོ་ཞེ་བྱ་བའི་ལྡོག་
པ་ནི་མི་འགྲུབ་སྟེ། ཐེ་ཚོམ་ཟ་བའི་ཕྱིར་རོ། །དེ་ལང་འདི་ལྟར་འགལ་བ་རྣམ་པ་དེ་གཉིས་ཀ་ཡང་སྨྲ་བ་ཉིད་་



དང་ཐམས་ཅད་མཁྱེན་པ་ཉིད་ལ་མི་སྲིད་དེ། སྨྲ་བ་ཉིད་ཀྱི་རྒྱུ་མ་ཚང་བ་མེད་པར་འབྱུང་བ་ལ་ཐམས་ཅད་
མཁྱེན་པ་ཉིད་ཉེ་བར་གྱུར་ན་ལྡོག་པ་ལང་མ་མཐོང་ངོ། །དེས་ན་དེ་གཉིས་ལ་ལྷན་ཅིག་མི་གནས་འགལ་ཡང་
མི་འགྲུབ་ལ། སྨྲ་བ་ཉིད་སྤངས་པས་ཐམས་ཅད་མཁྱེན་པ་ཉིད་རྣམ་པར་གཞག་པ་ཡང་མ་ཡིན་ལ། ཐམས་
ཅད་མཁྱེན་པ་ཉིད་སྤངས་པས་སྨྲ་བ་ཉིད་རྣམ་པར་གཞག་པ་ཡང་མ་ཡིན་ཏེ། དེས་ན་ཕན་ཚུན་སྤངས་འགལ་
ཡང་མི་སྲིད་དོ། ༈ །དེ་བཞིན་དུ་མཐུན་པའི་ཕྱོགས་ལ་འཇུག་པ་ལ་ནི་
ཐེ་ཚོམ་ཟ་ལ། མི་མཐུན་པའི་ཕྱོགས་ལ་ཁྱབ་པའི་མ་ངེས་པའི་གཏན་
ཚིགས་ནི་དཔེར་ན། ཁྱུ་མཆོག་དང་འཕེལ་བ་ལ་སོགས་པའི་
ཆོས་ཅན། ཐམས་ཅད་མཁྱེན་པ་ཡིན་ནོ་ཞེས་བསྒྲུབ་པར་བྱ་བ་ལ།
བསྟན་བཅོས་འབའ་ཞིག་བྱེད་པའི་ཕྱིར་ཞེས་བྱ་བའི་གཏན་ཚིགས་ནི། །
༈ མཐུན་པའི་ཕྱོགས་ཐམས་ཅད་མཁྱེན་པ་ལ་ནི་ཐེ་ཚོམ་ཟ་སྟེ། ཐམས་
ཅད་མཁྱེན་པ་ནི་དབང་པོ་ལས་ཤིན་ཏུ་འདས་པའི་ཕྱིར། བསྟན་བཅོས་
འབའ་ཞིག་བྱེད་པ་ལ་ཐེ་ཚོམ་ཟ་བ་ཡིན་ནོ། །མི་མཐུན་པའི་ཕྱོགས་པ་
ར་ཧ་དང་མ་ཧ་རེ་ལ་སོགས་པ་ཐམས་ཅད་མཁྱེན་པ་མ་ཡིན་པ་ལ་ཡོད་པ་
ལྟ་བུའོ། ༈ །རྗེས་སུ་འགྲོ་བ་དང་ལྡོག་པ་ལ་ཐེ་ཚོམ་ཟ་བའི་མ་ངེས་
པའི་གཏན་ཚིགས་ནི། རིགས་པ་ཅན་པའི་ལུགས་ལ་གསོན་ལུས་ཐམས་ཅད་ཕྱོགས་སུ་བྱ་
དགོས་པར་སོང་བས་དཔེའི་སྟེང་དུ་རྗེས་འགྲོ་བསྟན་མི་ནུས་ཀྱང་ལྡོག་པ་ཆིག་རྐྱང་གྲུབ་པར་རློམ་པ་དེ་ཡིས་བདག་
སྒྲུབ་པའི་གཏན་ཚོགས་སུ་འདོད་པ་ལ་དཔེར་གཞག་ན། གསོན་པོའི་ལུས་ནི་བདག་



45
དང་བཅས་པ་ཡིན་ཏེ། སྲོག་དང་འབྱེད་པ་དང་འཛུམ་པ་དང་བསྐྱང་བ་དང་བསྐུམ་པ་ལ་
སོགས་པ་དང་ལྡན་པའི་ཕྱིར་རོ་ཞེས་བྱ་བའི་གཏན་ཚིགས་ནི། ༈ གསོན་
པོའི་ལུས་དང་འབྲེལ་བ་ཅན་སྲོག་ལ་སོགས་པ་དེ་ཉིད། བདག་དང་
བཅས་པའམ་བདག་མེད་པ་ལ་འཇུག་པའམ་ལྡོག་པ་ལ་འབྲེལ་པའི་སྒོ་ནས་ཁྱབ་པ་གཉིས་
པོ་བསྟན་དུ་མེད་པས་ཐེ་ཚོམ་ཟ་བས་མ་ངེས་པ་ཡིན་ཏེ། དེ་བས་ན་གང་ཕྱུགས་ཡོད་ན་རྟ་
ཡོད་པས་ཁྱབ། དཔེར་ན་རྟ་ཕྱུགས་ལྡན་པའི་ཕྱོགས་བཞིན་ཞེས་བཀོད་པ་ལྟ་བུ་རྗེས་སུ་འགྲོ་བ་འབའ་
ཞིག་པ་མ་གཏོགས་འབྲེལ་པ་མེད་པའི་གཏན་ཚིགས་ཡིན་ཏེ། འབྲེལ་པ་གཉིས་གང་རུང་
དུ་ངེས་པའི་དཔེ་མེད་པ་ཡིན་པའི་ཕྱིར་རོ། ༈ །དེ་བཞིན་དུ་གཉིས་པ་
ལྡོག་པ་ལོ་ཡང་ལྡོག་པ་འབའ་ཞིག་ཁོ་ན་ལས་འབྲེལ་པའི་སྒོ་ནས་ཁྱབ་པ་འཁྲུལ་མེད་དུ་ངེས་པའི་ལྡོག་
པ་བསྟན་དུ་མེད་པ་ཡིན་ཏེ། དཔེར་ན་གསོན་པོའི་ལུས་འདི་ནི་བདག་མེད་པ་
མ་ཡིན་ཏེ་སྲོག་ལ་སོགས་པ་མེད་པར་ཐལ་བར་འགྱུར་བའི་ཕྱིར་རོ། །བདག་
མེད་པའི ཕྱིར་བུམ་པ་ལ་སོགས་པ་བཞིན་ནོ་ཞེས་བྱ་བ་ལྟ་བུ་ལས་འབྲེལ་པ་ངེས་པའི་སྒོ་ནས་ལྡོག་པ་བསྟན་
དུ་མེད་པའི་ཕྱིར་ནའོ། །དེ་ལྟ་བུ་ནི་ལྡོག་པའི་དོན་དུ་མི་རུང་སྟེ། དཔེར་ན་གང་རྡ་མེད་ན་ཕྱུགས་མེད་
པས་ཁྱབ། དཔེར་ན་བུམ་པ་བཞིན་ཞེས་པ་ལྟ་བུ། འབྲེལ་མེད་གཞན་ལོག་པས་གཞན་ལྡོག་པ་ནི་དེ་དང་
འདྲའོ༑ ༈ །དེས་ན་འབྲེལ་པ་གཉིས་གང་རུང་ངེས་པའི་དཔེ་མེད་པ་ཉིད་ཀྱི་ཕྱིར་
རྗེས་སུ་འགྲོ་བ་ངེས་པ་མེད་པ་དང་། རྟགས་དང་བསྒྲུབ་བྱའི་ཆོས་ཀྱི་འབྲེལ་པ་མ་ངེས་
པར་ལྡོག་ཁྱབ་ཀྱང་འགྲུབ་པའི་ཐབས་མེད་པ་ཡིན་པས་ན་ལྡོག་པ་ཡང་ངེས་པ་སྐྱེ་མི་རུང་བས་མ་ངེས་པ་



46
འདི་ནི་ཐེ་ཚོམ་ཟ་བའི་གཏན་ཚིགས་སོ། །དེ་ཡང་ལྡོག་པ་རབ་ཏུ་སྒྲུབ་པ་ལ་རྟགས་
ཆོས་གཉིས་པོ་མེད་ན་མི་འབྱུང་གི་འབྲེལ་པ་འགྲུབ་དགོས་པ་ཡིན་ན། བདག་དང་སྲོག་ལ་བདག་གཅིག་གི་
འབྲེལ་པ་མེད་དེ། སྲོག་མི་རྟག་ལ་བདག་རྟག་པར་འདོད་པའི་ཕྱིར་རོ། །དེ་འབྱུང་གི་འབྲེལ་པ་ཡང་མི་
སྲིད་དེ། མོ་གཤམ་བུ་དང་སྲོག་གི་འབྲེལ་པ་བཞིན་རྟག་པའི་བདག་ནི་ནམ་ཡང་མཐོང་མི་སྲིད་པས་སོ། །
༈ དགུ་པོ་འདི་དག་ནི་མ་ངེས་པའི་གཏན་ཚིགས་ལྟར་སྣང་བ་ཞེས་
བསྟན་ཏོ། ༈ །འགལ་བའི་གཏན་ཚིགས་ལྟར་སྣང་བ་ཅི་འདྲ་བ་
ཞིག་ཅེ་ན། དཔེར་ན་ཆོས་ཅན་སྒྲ་རྟག་སྟེ་ཞེས་བྱ་བ་ནི་བསྒྲུབ་པར་བྱ་
བའི་ཆོས་སོ། །བྱས་པའི་ཕྱིར་ནམ་མཁའ་ལ་སོགས་པ་བཞིན་ནོ། །
༈ ཞེས་བྱ་བའི་གཏན་ཚིགས་འདི་ནི་བུམ་པ་ལ་སོགས་པ་མི་མཐུན་
པའི་ཕྱོགས་ཉིད་ལ་ཡོད་ལ་མཐུན་པའི་ཕྱོགས་ལ་ནི་མ་ཡིན་པ་ལྟ་བུའོ། །
༈ དེ་བཞིན་དུ་ཆོས་ཅན་སྒྲ་རྟག་སྟེ་ཞེས་བསྒྲུབ་པར་བྱ་བ་ལ། བརྩལ་
མ་ཐག་ཏུ་བྱུང་བ་ཡིན་པའི་ཕྱིར། ༈ ཞེས་བྱ་བའི་གཏན་ཚིགས་
མཐུན་པའི་ཕྱོགས་ནམ་མཁའ་ལ་སོགས་པ་ལ་ནི་མེད་ལ། མི་མཐུན་
པའི་ཕྱོགས་གཅིག་བུམ་པ་ལ་སོགས་པ་ལ་ནི་ཡོད་ལ། གློག་ལ་སོགས་
པ་ལ་ནི་མེད་པ་ལྟ་བུའོ། །དེ་གཉིས་ནི་རང་བཞིན་གྱི་རྟགས་དང་བསྒྲུབ་བྱ་ལོག་པའི་རྣམ་
གྲངས་ཏེ། དེས་མཚོན་ནས་འབྲས་བུའི་རྟགས་དང་བསྒྲུབ་བྱ་ལོག་པ་ཐམས་ཅད་དང་། དགག་པ་ཕྱིན་ཅི་
ལོག་མ་དམིགས་པའི་རྟགས་དང་བསྒྲུབ་བྱ་ལོག་པ་ཐམས་ཅད་དོ། །འདིར་དཔེ་བརྗོད་ཕྱོགས་གཅིག་དང་



བཅས་པ་མཚོན་ནུས་པ་བརྩལ་མ་ཐག་ཏུ་བྱུང་བའི་རྟགས་དེ་ཉིད་ཆོས་ཅན་སྒྲ་ཉིད་ཀྱི་ཆོས་སུ་བཟུང་ན་རང་བཞིན་
གྱི་རྟགས་སུ་འགྱུར་བ་བཤད་མ་ཐག་པ་བཞིན་དང་། ཡང་ཉན་ཤེས་བརྩལ་མ་ཐག་ཏུ་བྱུང་བ་ཡིན་པའི་ཕྱིར་
ཞེས་ཉན་ཤེས་ལ་བཏགས་ན་འབྲས་རྟགས་སུ་འགྱུར་བར་བཤད་དོ། ༈ །གཏན་ཚིགས་
འདི་གཉིས་ནི་བསྒྲུབ་བྱའི་ཆོས་ཀྱི་རང་གི་ངོ་བོ་ཕྱིན་ཅི་ལོག་ཏུ་སྒྲུབ་པ་དང་།
བསྒྲུབ་བྱའི་ཆོས་ཀྱིས་ཁྱད་པར་དུ་བྱས་པའི་ཆོས་ཅན་རང་གི་ངོ་བོ་ཕྱིན་ཅི་ལོག་ཏུ་སྒྲུབ་པ་
ལ་རྣམ་པ་གཉིས་ཡིན་ཏེ། ༈ གྲངས་ཅན་པས་སངས་རྒྱས་པའི་ངོར་ཞེ་འདོད་ལ་རྟག་
བདག་སྒྲུབ་པར་སེམས་ཤིང་ཟོལ་སྦྱོར་གྱི་ངག་སྦྱར་བ་ལ་དཔེར་མཚོན་ན། ཆོས་ཅན་མིག་
ལ་སོགས་པ་འདི་དག གཞན་གྱི་དོན་དུ་བསྒྲུབ་པར་བྱ་བ་ནི་བསྒྲུབ་པར་
བྱ་བའི་ཆོས་སོ། །འདུས་ཤིང་བསགས་པ་ཡིན་པའི་ཕྱིར་ཞེས་བྱ་བ་ནི་གཏན་
ཚིགས་སོ། །ཁྲི་དང་སྟན་ལ་སོགས་པ་བཞིན་ནོ་ཞེས་བྱ་བ་ནི་མཐུན་
པའི་ཕྱོགས་བསྟན་པའོ། ༈ །འདི་ལྟར་གཏན་ཚིགས་འདིས་མིག་
ལ་སོགས་པ་བདག་ཤེས་རིག་གི་སྐྱེས་བུའི མིང་ཅན་གཞན་གྱི་དོན་དུ་སྒྲུབ་པར་བྱེད་ལ།
དེ་བཞིན་དུ་བསགས་པ་ཉིད་བདག་ཤེས་རིག་གི་སྐྱེས་བུགཞན་གྱིར་སྒྲུབ་པར་བྱེད་
དེ༑ ཁྲི་དང་སྟན་ལ་སོགས་པ་བསགས་པས་ལྷ་སྦྱིན་ལ་སོགས་པ་
གཞན་གྱི་དོན་བྱེད་པར་མཐོང་བའི་ཕྱིར་རོ་ཞེས་ཁྱབ་པ་བསྟན་པའོ། །གྲངས་ཅན་པ་
འདི་པའི་ཞེ་འདོད་ལ་ཤེས་བྱ་ཐམས་ཅད་དེ་ཉིད་ཉེར་ལྔ་ཙམ་དུ་ཟད་པ་ལས། མིག་སོགས་ཉེར་བཞི་པོ་ཆོས་
ཅན་དུ་བཟུང་ཚེ་དེ་ལས་གཞན་པ་ཤེས་རིག་གི་སྐྱེས་བུ་ལས་འོས་མེད་ལ། དེ་ནི་འདུས་བསགས་མིན་ཞིང་།



མིག་སོགས་ནི་རྡུལ་དུ་མ་འདུས་ཤིང་བསགས་པའི་རགས་པ་ཡིན་ལ། སྤྱིར་མལ་ཆ་སོགས་ཀྱིས་རང་
ལས་གཞན་པ་གང་ཟག་སོགས་ལ་ཕན་འདོགས་པ་ཙམ་གྱི་དཔེ་སངས་རྒྱས་པ་ལའང་གྲུབ་པས་ན་ཁྱབ་པ་འགྲུབ་
པར་འགྱུར་ལ༑ ཕྱོགས་ཆོས་ཀྱང་མིག་སོགས་ཀྱི་སྟེང་དུ་འགྲུབ་ནུས་ཤིང་། དེ་གྲུབ་ན་ཞེ་འདོད་ཀྱི་བདག་
འགྲུབ་པར་འགྱུར་རོ་སྙམ་ནས། རྟག་བདག་གི་དོན་བྱེད་དོ་ཞེས་དངོས་སུ་མ་སྨྲས་པར་ཟོལ་སྦྱོར་གྱི་ངག་གམ་
གཡོ་ཐབས་ཀྱི་ཚིག་སྦྱར་ཞིང་བཀོད་པའོ། །དེས་ན་སྨྲས་ཆོས་ལ་དངོས་སུ་མ་བརྗོད་ནའང་ཞེ་འདོད་ལ་ཤེས་
རིག་གི་སྐྱེས་བུའི་མིང་ཅན་རྟག་བདག་དེ་ལ་གཞན་ཞེས་བརྗོད་པ་ཡིན་པས་ན། དེ་འདྲའི་ཞེས་འདོད་ཀྱི་འདུས་
བསགས་མིན་པ་རྟག་པའི་ཡུལ་ཅན་ལ་འདུས་བསགས་ཀྱིས་དོན་བྱ་བ་མི་སྲིད་དེ། ཕན་གདགས་བྱ་འདོགས་
བྱེད་དུ་མི་རུང་ཞིང་འགལ་བའི་ཕྱིར་ནའོ་ཞེས་བརྗོད་པའོ། ༈ །ཆོས་ཅན་གྱི་རང་གི་ངོ་
བོ་ཕྱིན་ཅི་ལོག་ཏུ་སྒྲུབ་པ་ནི། དཔེར་ན་ཆོས་ཅན་ས་ལ་སོགས་པ་ནི་
བློ་དང་ལྡན་པའི་རྒྱུ་ལས་སྐྱེས་པ་ཡིན་ཏེ་ཞེས་བྱ་བར་བསྒྲུབ་པར་བྱ་བ་ལ། བློ་
དང་ལྡན་པའི་བྱེད་པ་ཅན་གྱི་རྟེན་པ་དང་བཅས་པའི་ཕྱིར་ཞེས་བྱ་བ་ནི་གཏན་ཚིགས་
སོ༑ །བུམ་པ་ལ་སོགས་པ་བཞིན་ནོ་ཞེས་བྱ་བས་ནི་མཐུན་པའི་ཕྱོགས་
བསྟན་ཏོ། ༈ །འདི་ལྟར་གཏན་ཚིགས་འདིས་ནི་བློ་དང་ལྡན་པའི་
རྒྱུ་ལས་སྐྱེས་པ་ཉིད་སྒྲུབ་པར་བྱེད་པ་ཡིན་ལ། དེ་བཞིན་དུ་བློ་དང་
ལྡན་པའི་བྱེད་པའི་རྟེན་པ་དང་བཅས་པ་ཡང་སྒྲུབ་པར་བྱེད་དོ། །དེས་
ན་བློ་དང་ལྡན་པའི་རྒྱུ་ལས་སྐྱེས་པ་དང་བློ་དང་ལྡན་པའི་བྱེད་པ་དང་བཅས་པ་ནི་འགལ་བ་སྒྲས་པ་ཡིན་ཏེ། རྒྱུ་
སྔར་མེད་པ་ལས་མི་སྐྱེ་ཞིང་དུས་མཉམ་དུ་བོད་པ་ལས་མི་སྐྱེ་བ་དང་། རྒྱུ་ཡིན་ནོ་ཅོག་རྣམས་ཐམས་ཅད་ནི་



49
སྔར་ཡོད་ཡིན་པས་ཁྱབ་ཅིང་འབྲས་དུས་ན་འགགས་པས་ཁྱབ་པ་ཡང་དངོས་པོའི་ཆོས་ཉིད་ཡིན་པས་ན། བྱེད་
པའི་རྟེན་པ་དང་བཅས་པའི་ཕྱིར་ཞེས་འཕེན་པ་ནི་འགལ་བ་བརྗོད་པའོ། ༈ །ཆོས་ཅན་གྱི་
ཁྱད་པར་ཏེ་ཆོས་ཅན་དེའི་ཁྱད་པར་གྱི་ཆོས་ཕྱིན་ཅི་ལོག་ཏུ་སྒྲུབ་པ་ནི་དཔེར་ན། བྱེ་
བྲག་པས་དཔྱོད་པ་པ་ལ་ཆོས་བདག་ནི་སེམས་དང་ལྡན་པ་ཡིན་ནོ་ཞེས་
བསྒྲུབ་པར་བྱ་བ་ལ། སེམས་ཀྱིས་བྱིན་གྱིས་བརླབས་པའི་ཕྱིར་ཞེས་
བྱ་བའི་གཏན་ཚིགས་ནི། ༈ བདག་སེམས་མེད་པ་ལ་ཇི་ལྟར་
སེམས་དང་ལྡན་པར་སྒྲུབ་པར་བྱེད་པ་དེ་བཞིན་དུ། གཏན་ཚིགས་
འདིས་མི་རྟག་པར་ཡང་སྒྲུབ་པར་བྱེད་དེ། རྣམ་པར་ཤེས་པ་ནི་མི་
རྟག་པའི་ཕྱིར་རོ། །དེ་ལ་བསྒྲུབ་བྱ་ཕྱིན་ཅི་ལོག་ཏུ་འགྲུབ་པའི་འགལ་བ་གཅིག་ཉིད་ཡིན་ན།
འདོད་པ་ལ་གནོད་པར་བྱེད་པའི་འགལ་བ་འགྲུབ་པ་ཞིག་ཐ་དད་དུ་བཤད་ཅེ་ན། གྲངས་ཅན་པ་དག་གིས་
སྨྲས་ཆོས་ལ་དངོས་སུ་བརྗོད་པའི་དོན་ཉིད་ལ་འགལ་ན་གཞན་གྱིས་སྐྱོན་བརྗོད་པར་བྱ་བ་ཡིན་གྱི། ཞེ་ལ་
འདོད་པའི་དོན་གྱིས་འཕངས་པ་ལ་ནི་མ་ཡིན་ནོ་ཞེས་སེམས་པ་ལ། ཇི་ལྟར་སྨྲས་ཆོས་ལ་དངོས་སུ་བརྗོད་
པའི་བསྒྲུབ་པར་བྱ་བ་ལ་འགལ་བའི་གནོད་པ་འབྱུང་བ་དེ་བཞིན་དུ། ཞེ་ལ་འདོད་པའི་དོན་གྱིས་འཕངས་
པའི་བསྒྲུབ་པར་བྱ་བའང་ཁྱེད་ཀྱི་བསྒྲུབ་པར་བྱ་བ་ཡིན་པས་ན་དེ་ལ་གནོད་པའང་འགལ་བའི་གཏན་ཚིགས་ཡིན་
པར་ངེད་བརྗོད་དོ་ཞེས་བསྟན་པའི་ཆེད་དུ་འདོད་པ་ལ་གནོད་པར་བྱེད་པའི་འགལ་བའི་གཏན་ཚིགས་ལོགས་ཤིག་
ཏུ་བརྗོད་ཀྱི། འགལ་བའི་མཚན་ཉིད་གང་ཡིན་པ་དེ་ཐ་དད་པའི་ཕྱིར་ནི་མ་ཡིན་ནོ། །ཞེ་ལ་འདོད་པའི་
བསྒྲུབ་པར་བྱ་བ་ལ་འགལ་བ་བརྗོད་པ་དེ་ཡང་གལ་ཏེ་འདོད་པ་དེ་ཆོས་ཀྱི་ཁྱད་པར་དུ་བྱས་པ་དེའི་ཚེ་ནི་ཆོས་ཀྱི་ཁྱད་



50
པར་ཕྱིན་ཅི་ལོག་ཏུ་འགྲུབཔའི་འགལ་བ་ཡིན་ལ། གང་གི་ཚེ་འདོད་པ་དེ་ཆོས་ཅན་གྱི་ཁྱད་པར་དུ་བྱས་པ་
དེའི་ཚེ་ནི་ཆོས་ཅན་གྱི་ཁྱད་པར་ཕྱིན་ཅི་ལོག་ཏུ་འགྲུབ་པའི་འགལ་བ་ཡིན་ནོ། །དེས་ན་སྨྲས་ཆོས་ལ་དངོས་སུ་
ཉེ་བར་བཀོད་པའི་བསྒྲུབ་བྱ་ཕྱིན་ཅི་ལོག་ཏུ་འགྲུབ་པ་དེ་ནི་འགལ་བའི་གཏན་ཚིགས་ཡིན་ལ། གང་དུ་ཞེ་ལ་
འདོད་པའི་དོན་གྱིས་འཕངས་པའི་བསྒྲུབ་པར་བྱ་བ་ལ་གནོད་པ་དེ་ནི་འདོད་པ་ལ་གནོད་པར་བྱེད་པའི་འགལ་བའི་
གཏན་ཚིགས་ཏེ། དེ་གཉིས་ཀྱི་ཐ་དད་པ་ནི་དེ་ཙམ་མོ། ༈ ལྔ་པོ་དེ་དག་གིས་
འགལ་བའི་གཏན་ཚིགས་ལྟར་སྣང་བ་བསྟན་ཏོ། ༈ །སྒྲ་ལྟ་བུའི་ཆོས་ཅན་
གཅིག་ལ་ཚད་མ་གཉིས་ཀྱིས་རྟག་པ་དང་མི་རྟག་པ་ལྟ་བུ་སོ་སོར་གཞི་གཅིག་ལ་གྲུབ་པར་སྨྲ་བ་འགལ་བ་ལ་
མི་འཁྲུལ་པའི་ཚད་མ་ཞེས་བྱ་བ་དེ་ནི། འབྲས་རང་མ་དམིགས་གསུམ་གང་དུ་ཡང་
གཏན་ཚིགས་ཀྱི་སྐྱོན་མ་གྲུབ་མ་ངེས་འགལ་བ་གསུམ་གང་ཡང་མ་ཡིན་པས་འདིར་གཏན་ཚིགས་
ལྟར་སྣང་བའི་ཟླར་དེའི་དཔེ་བརྗོད་པ་མི་རིགས་ཏེ། དེ་རྗེས་སུ་དཔག་པའི་ཡུལ་ལ་མི་
སྲིད་པའི་ཕྱིར་རོ། །གལ་ཏེ་སྲིད་ན་འབྲས་བུའམ་རང་བཞིན་ནམ་མི་དམིགས་པའི་མཚན་ཉིད་ཅན་གྱི་གཏན་
ཚིགས་སྦྱོས་པ་དེར་སྲིད་དགོས་ན། དེ་ལ་ནི་འགལ་བ་ལ་མི་འཁྲུལ་པ་ཅན་ཞེས་བྱ་བ་གཞན་འགའ་ཡང་
མེད་དོ། །འོ་ན་སློབ་དཔོན་ཕྱོགས་ཀྱི་གླང་པོས་འགལ་བ་ལ་མི་འཁྲུལ་པ་ཅན་ཡང་ཐེ་ཚོམ་གྱི་རྒྱུར་བཤད་ཅིང་
གཏན་ཚིགས་ཀྱི་སྐྱོན་དུ་གསུངས་པ་མ་ཡིན་ནམ་ཞེ་ན། དེ་ནི་དངོས་པོ་མ་མཐོང་བའི་སྟོབས་ཀྱིས་ལུང་ལ་
བརྟེན་པའི་རྗེས་སུ་དཔག་པ་ལ་བརྟེན་ནས་དོན་དཔྱད་པའི་བྱ་བར་ཞུགས་པ་དག་ལ་གཏན་ཚིགས་ཀྱི་སྐྱོན་དུ་འགྱུར་
བ་དེ་སྲིད་དེ། བསྟན་བཅོས་བྱེད་པ་རྣམས་ནི་དོན་རྣམས་ལ་འཁྲུལ་པས་རང་བཞིན་ལོག་པར་སྟོན་པ་སྲིད་
པས་ན། འགལ་བ་ལ་མི་འཁྲུལ་པ་ཅན་ཡང་ཐེ་ཚོམ་གྱི་རྒྱུར་འགྱུར་བས་སོ། །དེས་ན་འདིར་



s[
ཕྱོགས་
དེའི་དཔེ་ཕྱི་དེ་གསལ་བ་མེད་པའི་བར་སྟོང་ན་ཡོད་པར་འདོད་པ་བེ་ལུ་ཀ་དང་གསལ་བ་མེད་པའི་བར་སྟོང་
ན་སྤྱི་མེད་པར་འདོད་པ་པེ་ཐ་ར་གཉིས་ཀྱི་ལུང་ལ་མཚོན་ཏེ་བརྗོད་ན། དེ་ལ་དྲང་སྲོང་གཟེགས་ཟིན་
གྱིས་སྤྱི་ནི་ཐམས་ཅད་དུ་སོང་བ་ཡིན་ནོ་ཞེས་བཤད་པ་ལ། །དེའི་དངོས་ཀྱི་སློབ་མ་གཉིས་ལས། པེ་ཐ་ར་
ནི་སྤྱི་རང་གི་རྟེན་གསལ་བ་ཐམས་ཅད་ལ་ཁྱབ་ཀྱི་གསལ་བ་མེད་པའི་ཕྱོགས་སུ་མེད་པར་འདོད། བེ་ལུ་ཀ་ནི་
དེ་ལྟ་ན་ཐམས་ཅད་དུ་མ་ཁྱབ་པར་འགྱུར་བས་གསལ་བ་ཡོད་མེད་ཀྱི་ཡུལ་ཐམས་ཅད་དུ་ཁྱབ་པར་འདོད་དོ། །དེ་
དག་གི་མཁན་པོ་འདས་ནས་རྩོད་པ་ན་བེ་ལུ་ཀས་ཅིག་ཤོས་ལ་ཚད་མའི་ལན་སྨྲས་པ།
ཐམས་ཅད་ན་གནས་པ་དང་། བདག་ཉིད་རང་དང་གཅིག་པར་
མངོན་པར་འབྲེལ་བ་ཅན་དེ་ནི་ཐམས་ཅད་དུ་འགྲོ་བ་ཡིན་ཏེ། དཔེར་
ན་ནམ་མཁའ་བཞིན། ཕྱོགས་ཐམས་ཅད་ན་གནས་པ་ནི་རང་དང་
འབྲེལ་བས་ཅིག་ཅར་སྤྱིདང་མངོན་པར་འགྲེལ་པ་ཡིན་ནོ་ཞེས་བྱ་བ་ནི། བེ་
ལུ་ཀའི་རང་བཞིན་གྱི་གཏན་ཚིགས་ཀྱི་སྦྱོར་བའོ། །ཡང་སྦྱོར་བ་གཉིས་
པ་ནི་པེ་ཐ་རའི་ཡིན་ཏེ། གང་དམིགས་པའི་མཚན་ཉིད་ཀྱིར་གྱུར་པ་
གང་དུ་མི་དམིགས་པ་དེ་ནི་མེད་དོ། །དཔེར་ན་ཕྱོགས་འགའ་ཞིག་
ན་བུམ་པ་མེད་དེ་ཞེས་བྱ་བ་ལྟ་བུའོ། །དམིགས་པའི་མཚན་ཉིད་ཀྱིར་
གྱུར་པའི་སྤྱི། གསལ་བ་དང་གསལ་བའི་བར་ན་མི་དམིགས་པའི་
ཕྱིར་ཞེས་བྱ་བ་ལྟ་བུའོ། ༈ །མི་དམིགས་པའི་གཏན་ཚིགས་འདི་
དང་སྔར་བསྟན་པའི་རང་བཞིན་གྱི་གཏན་ཚིགས་འདི་གང་རུང་རེ་མཐའ་གཅིག་ཏུ་



52.
འགྲུབ་ཏུ་མེད་པར་ཕན་ཚུན་གེགས་བྱེད་ཅིང་གནོད་པས་འདི་གཉིས་ལས་གང་ཡིན་ནམ་སྙམ་དུ་ཐེ་
ཚོམ་བསྐྱེད་པ་ཙམ་དུ་གྱུར་ཏེ་བསྒྲུབ་བྱ་འགྲུབ་པའི་ནུས་པ་མེད་པའི་ཕྱིར་རོ། །དེས་ན་ལུང་
གིས་བསལ་བ་དངོས་ནི་མངོན་སུམ་ལྐོག་འགྱུར་ཤིན་ལྐོག་གསུམ་ལས་གནས་གསུམ་པའི་དོན་གྱི་དམ་བཅའ་གཞན་
དུ་བྱས་པ་ལ་འབབ་ཀྱི། དང་པོ་གཉིས་ལ་ལུང་དང་འགལ་ཡང་ལུང་དེ་གཉིས་པོ་དག་ལས་གང་ལ་དངོས་
སྟོབས་ཀྱི་ཚད་མ་ཡོད་པ་དེ་ནི་གཞན་ལྡོག་ཕྱོགས་ཅིག་ཤོས་ལ་གནོད་བྱེད་དུ་འགྱུར་ཞིང་ལྡོག་ཕྱོགས་མི་འགྲུབ་པར་
ངེས་ཏེ། ཚད་མ་དང་ལྡན་པས་ཚད་ཆ་མེད་པ་ལ་གནོད་པ་དེ་ལྟ་མིན་པར་མཐའ་གཅིག་ཏུ་ལུང་གནོད་བྱེད་
ཡིན་ན། ལུང བྱེད་པ་པོ་ཞེ་འདོད་འཁྲུལ་མི་སྲིད་པར་འགྱུར་བ་དང་། ལུང་པལ་གྱིས་བསྟན་དོན་ཕལ་
ཆེར་རིགས་པ་དང་བྲལ་བ་ཅན་གྱི་དམ་བཅའ་ཡང་མི་སྲིད་པར་འགྱུར་རོ། །དེས་ན་ཆོས་ཅན་གཅིག་ལ་རྟག་
མི་རྟག་ལྟ་བུའི་འགལ་བ་དག་གཞི་མཐུན་དུ་གཏན་མི་རུང་བའི་ཕྱིར་ན། འགལ་བ་ལ་མི་འཁྲུལ་པའི་ཚད་མ་
ནི་རྣམ་པ་ཀུན་ཏུ་མི་སྲིད་དོ། ༈ །མཐུན་པའི་ཕྱོགས་དང་གཞན་པའི་དཔེ་
ཞེས་བྱ་བ་ནི་འགའ་ཡང་མེད་དེ་མཐུན་པའི་ཕྱོགས་འདི་ཉིད་ཆོས་མཐུན་པའི་
དཔེ་ཡིན་ནོ། ༈ །དེ་ལ་དཔེ་ལྟར་སྣང་བ་ཅི་ལྟ་བུ་ཞིག་ཅེ་ན།
ཆོས་མཐུན་པའི་རེ་ཞིག་འདི་ལྟ་བུ་སྟེ། སྒ་ནི་རྟག་སྟེ། ལུས་ཅན་མ་
ཡིན་པའི་ཕྱིར། ལས་བཞིན་ནོ་ཞེས་བྱ་བ་ནི། བསྒྲུབ་པར་བྱ་བ་མ་
ཚང་བ་ཡིན་ཏེ། ལས་ནི་མི་རྟག་པའི་ཕྱིར་རོ། ༈ །སྒྲ་ནི་རྟག་
སྟེ༑ ལུས་ཅན་མ་ཡིན་པའི་ཕྱིར། རྡུལ་ཕྲ་རབ་བཞིན་ནོ་ཞེས་བྱ་
བ་ནི། སྒྲུབ་པར་བྱེད་པ་མ་ཚང་བ་ཡིན་ཏེ། རྡུལ་ཕྲ་རབ་ནི་ལུས་



53
ཅན་ཡིན་པའི་ཕྱིར་རོ། ༈ །སྒྲ་རྟག་སྟེ། ལུས་ཅན་མ་ཡིན་
པའི་ཕྱིར། བུམ་པ་བཞིན་ནོ་ཞེས་བྱ་བ། བསྒྲུབ་པར་བྱ་བ་དང་
སྒྲུབ་པར་བྱེད་པ་གཉི་ག་མ་ཚང་བ་ཡིན་ནོ། ༈ །དེ་བཞིན་དུ་
བསྒབ་པར་བྱ་བའི་ཆོས་ལ་ཐེ་ཚོམ་ཟ་བའི་དཔེ་ལྟར་སྣང་བ་ནི། དཔེར་
ན་ཆོས་ཅན་སྐྱེས་བུ་འགའ་ཞིག་འདོད་ཆགས་ལ་སོགས་པ་དང་ལྡན་པ་ཡིན་
ཏེ༑ སྨྲ་བའི་ཕྱིར། ལམ་པོ་ཆེའི་སྐྱེས་བུ་བཞིན་ནོ་ཞེས་བྱ་བ་ལ།
ལམ་པོ་ཆེའི་སྐྱེས་བུའི་དཔེ་ལས་འདོད་ཆགས་ལ་སོགས་པ་དང་ལྡན་པ་ལ་
ཐེ་ཚོམ་ཟ་སྟེ། གཞན་གྱི་སེམས་ནི་རྗེས་སུ་རྟོགས་པར་དཀའ་བའི་
ཕྱིར་རོ། ༈ །སྒྲུབ་པར་བྱེད་པའི་ཆོས་ལ་ཐེ་ཚོམ་ཟ་བ་ནི། དཔེར་
ན་སྐྱེས་བུ་གང་ཞིག་འཆི་བའི་ཆོས་དང་ལྡན་པ་ཡིན་ཏེ་ཞེས་བསྒྲུབ་པར་བྱ་
བ་ལ། འདོད་ཆགས་ལ་སོགས་པ་དང་ལྡན་པ་ཡིན་པའི་ཕྱིར་ཞེས་བྱ་
བའི་གཏན་ཚིགས་ནི། ལམ་པོ་ཆེའི་སྐྱེས་བུའི་དཔེ་ལ་ཐེ་ཚོམ་ཟ་སྟེ།
འདོད་ཆགས་དང་བྲལ་བ་ཡང་འདོད་ཆགས་དང་བཅས་པ་བཞིན་དུ་གཡོ་
བའི་ཕྱིར་རོ། ༈ །ཆོས་གཉི་ག་ལ་ཐེ་ཚོམ་ཟ་བའི་དཔེ་ལྟར་སྣང་བ།
དཔེར་ན་ཆོས་ཅན་སྐྱེས་བུ་འགའ་ཞིག་ཐམས་ཅད་མཁྱེན་པ་མ་ཡིན་ཏེ་ཞེས་
བསྒྲུབ་པར་བྱ་བ་ལ། འདོད་ཆགས་ལ་སོགས་པ་དང་ལྡན་པའི་ཕྱིར་
རོ་ཞེས་བྱ་བའི་གཏན་ཚིགས་ནི། ལམ་པོ་ཆེའི་སྐྱེས་བུའི་དཔེ་ལ་བསྒྲུབ་



54
པར་བྱ་བ་དང་། སྒྲུབ་པར་བྱེད་པ་ལ་ཐེ་ཚོམ་ཟ་བ་ཡིན་ནོ། །
༈ རྗེས་སུ་འགྲོ་བ་མེད་པ་དང་། རྗེས་སུ་འགྲོ་བ་མ་བསྟན་པ་
དང་༑ རྗེས་སུ་འགྲོ་བ་ཕྱིན་ཅི་ལོག་གི་དཔེ་ལྟར་སྣང་བ་ནི།
༈ དེ་ལ་རྗེས་སུ་འགྲོ་བ་མེད་པ་ནི་དཔེར་ན། གང་སྨྲ་བ་དེ་ནི་
འདོད་ཆགས་ལ་སོགས་པ་དང་ལྡན་པ་ཡིན་ཏེ་ལམ་པོ་ཆེའི་སྐྱེས་བུ་བཞིན་
ནོ༑ །སྨྲ་བར་བྱེད་པ་དང་འདོད་ཆགས་ལ་སོགས་པ་དང་ལྡན་པ་
དག་བསྐྱེད་པར་བྱ་བ་དང་སྐྱེད་པར་བྱེད་པའི་ངོ་བོ་བཀག་པ་སྟེ་མེད་པའི་ཕྱིར་ཏེ་ཚིག་ནི་
འདོད་ཆགས་ལ་སོགས་པ་དང་འབྲེལ་པ་མེད་པའི་ཕྱིར་རོ། །འདི་སྙམ་དུ་འདོད་ཆགས་ཡོད་ན་ཚིག་
ཡོད་ལ་མེད་ན་ནི་མེད་པ་དེའི་ཕྱིར། ཚིག་ནི་འདོད་ཆགས་ཡོད་པ་དང་མེད་པའི་རྗེས་སུ་བྱེད་པས་ན་ཅི་ལྟར་
དེ་དང་མི་འབྲེལ་ཞེ་ན། འདི་ལྟར་ལུས་ཀྱི་གཡོ་བ་དང་ངག་གི་ཚིག་ལ་སོགས་པ་ནི་འདོད་ཆགས་དང་ཞེ་སྡང་
ལ་སོགས་པ་ཉིད་ཀྱི་འབྲས་བུ་མ་ཡིན་ཏེ། ཅིའི་ཕྱིར་ན། བརྗོད་པར་འདོད་པ་སྤྱིའི་དོན་བསྟན་པར་འདོད་
པ་ཙམ་མམ། སྒྲ་བརྗོད་པར་འདོད་པ་ཙམ་རྒྱུ་ཅན་ཡིན་པའི་ཕྱིར་རོ། །དོན་དང་ལྡན་པའི་སྒྲ་ལ་ནི་གཉི་ག་
རྒྱུ་ཡིན་ལ། དོན་མེད་པ་ལ་ནི་སྒྲ་བརྗོད་པར་འདོད་པ་ཙམ་རྒྱུ་ཡིན་ནོ། །དེས་ན་འདོད་ཆགས་ལོད་ཀྱང་
ཚིག་ནི་དེའི་རྗེས་སུ་བྱེད་པ་མ་ཡིན་གྱི་བརྗོད་པར་འདོད་པ་ཙམ་ནི་དེའི་རྒྱུ་ཡིན་ནོ། །གལ་ཏེ་འདོད་ཆགས་
ནི་ཞེན་པ་ཉིད་ཡིན་ལ། སྒྲ་བརྗོད་པར་འདོད་པ་དང་དོན་བསྟན་པར་འདོད་པ་ལང་ཞེན་པ་ཡིན་པར་
མཚུངས་ན། ཅིའི་ཕྱིར་བརྗོད་པར་འདོད་པ་ཉིད་འདོད་ཆགས་མ་ཡིན་ཞེ་ན། བརྗོད་པར་འདོད་པ་ནི་ཚིག་
ལ་ཞེན་པ་ཡིན་ལ། འདོད་ཆགས་ཀྱི་ཞེན་པ་ནི་བདག་དང་བདེ་བ་དང་བདེ་བའི་རྒྱུ་གང་ཡིན་པ་མི་བདེན་



55
པའི་དངོས་པོ་ལ་མངོན་པར་དགའ་བའི་རྣམ་པ་ཅན་ཡིན་པའི་ཕྱིར་ན་དེ་གཉིས་ཇི་ལྟར་མཚུངས་ཏེ། བརྗོད་
པར་འདོད་པའི་བློ་ནི་སྡུག་བསྔལ་དང་བྲལ་འདོད་ཀྱི་སྙིང་རྗེ་སོགས་ལ་བརྟེན་ནས་ཀྱང་འབྱུང་བའི་ཕྱིར་རོ། །
༈ རྗེས་སུ་འགྲོ་བ་མ་བསྟན་པ་ནི། དཔེར་ན་སྒྲ་ནི་མི་རྟག་སྟེ་བྱས་
པའི་ཕྱིར་རོ་ཞེས་བྱ་བ་ལྟ་བུའོ། །འདི་ལ་རྗེས་སུ་འགྲོ་བ་ཡོད་མོད་ཀྱི་
ཁྱབ་པ་མ་བསྟན་པ་ཞེས་བྱ་བ་སྟེ། དེ་ནི་སྨྲ་བའི་ཉེས་པས་དཔེ་ལྟར་
སྣང་བ་བཞིན་ནོ། ༈ །རྗེས་སུ་འགྲོ་བ་ཕྱིན་ཅི་ལོག་ནི། དཔེར་
ན་གང་མི་རྟག་པ་དེ་ནི་བྱས་པ་ཡིན་ཏེ། བུམ་པ་ལ་སོགས་པ་བཞིན་
ནོ་ཞེས་བྱ་བ་ནི། འདིར་མི་རྟག་པ་ནི་བསྒྲུབ་པར་བྱ་བ་ཡིན་ཏེ་བསྒྲུབ་
པར་བྱ་བས་སྒྲུབ་པར་བྱེད་པ་ལ་ཁྱབ་པ་བསྟན་པར་བྱ་བ་ཡིན་གྱི། སྒྲུབ་
པར་བྱེད་པས་བསྒྲུབ་པར་བྱ་བ་ལ་ཁྱབ་པ་བསྟན་པར་བྱ་བ་མ་ཡིན་ནོ།།
དེའི་ཕྱིར་རྗེས་སུ་འགྲོ་བ་ཕྱིན་ཅི་ལོག་གི་དཔེ་ལྟར་སྣང་བ་ཡིན་ནོ། །དེ་
དག་ནི་ཆོས་མཐུན་པའི་དཔེ་ལྟར་སྣང་བ་དགུ་བསྟན་པ་ཡིན་ནོ། །
༈ ཆོས་མི་མཐུན་པའི་དཔེ་ལྟར་སྣང་བ་བསྟན་པར་བྱ་སྟེ། བསྒྲུབ་
པར་བྱ་བ་ལྡོག་པ་མེད་པའི་དཔེ་ལྟར་སྣང་བ་ནི། དཔེར་ན་སྒྲ་རྟག་སྟེ་
ལུས་ཅན་མ་ཡིན་པའི་ཕྱིར། རྡུལ་ཕྲ་རབ་བཞིན་ནོ་ཞེས་བྱ་བ་ནི། འདིར་
རྡུལ་ཕྲ་རབ་ནི་ཆོས་མི་མཐུན་པའི་དཔེ་ཡིན་པའི་ཕྱིར་ལུས་ཅན་མ་ཡིན་པ་
སྒྲུབ་པར་བྱེད་པའི་ཆོས་ལྡོག་པ་ཡིན་ཏེ། རྡུལ་ཕྲ་རབ་ནི་ལུས་ཅན་



56
ཡིན་པའི་ཕྱིར་རོ། །བསྒྲུབ་པར་བྱ་བའི་ཆོས་རྟག་པ་ནི་ལོག་པ་མ་ཡིན་
ཏེ་རྡུལ་ཕྲ་རབ་ནི་རྟག་པའི་ཕྱིར་རོ། ༈ །སྒྲུབ་པར་བྱེད་པ་ལྡོག་པ་
མེད་པ་ནི། དཔེར་ན་སྒྲ་རྟག་སྟེ་ལུས་ཅན་མ་ཡིན་པའི་ཕྱིར་ལས་བཞིན་
ནོ་ཞེས་བྱ་བ་ནི། འདིར་བསྒྲུབ་པར་བྱ་བའི་ཆོས་རྟག་པ་བ་ཉིད་ལྡོག་
པ་ཡིན་ཏེ། ལས་ནི་མི་རྟག་པའི་ཕྱིར་རོ། །སྒྲུབ་པར་བྱེད་པའི་ཆོས་
ནི་ལྡོག་པ་མ་ཡིན་ཏེ། ལས་ནི་ལུས་ཅན་མ་ཡིན་པའི་ཕྱིར་རོ། །
༈ གཉི་ག་ལྡོག་པ་མེད་པ་ནི། དཔེར་ན་སྒྲ་ནི་རྟག་སྟེ་ལུས་ཅན་མ་
ཡིན་པའི་ཕྱིར་ནམ་མཁའ་ལ་སོགས་པ་བཞིན་ནོ་ཞེས་བྱ་བ། འདིར་
ནམ་མཁའ་ལ་སོགས་པའི་ཆོས་མི་མཐུན་པའི་དཔེ་ལས་བསྒྲུབ་པར་བྱ་བ་
དང་༑ སྒྲུབ་པར་བྱེད་པ་ལྡོག་པ་མེད་པ་ཡིན་ནོ། ༈ །དེ་
བཞིན་དུ་བསྒྲུབ་པར་བྱ་བ་ལྡོག་པ་ལ་ཐེ་ཚོམ་ཟ་བ་དང་། སྒྲུབ་པར་
བྱེད་པ་ལྡོག་པ་ལ་ཐེ་ཚོམ་ཟ་བ་དང་། གཉི་ག་ལྡོག་པ་ལ་ཐེ་ཚོམ་ཟ་
བ་ལས། ༈ བསྒྲུབ་པར་བྱ་བ་ལྡོག་པ་ལ་ཐེ་ཚོམ་ཟ་བའི་དཔེ་ལྟར་
སྣང་བ་ནི། དཔེར་ན་སེར་སྐྱ་ལ་སོགས་པ་ནི་ཐམས་ཅད་མཁྱེན་པ་མ་
ཡིན་ཏེ། ཐམས་ཅད་མཁྱེན་པའི་རྟགས་སུ་གྱུར་པའི་བསྟན་བཅོས་
འབའ་ཞིག་བྱས་པ་མེད་པའི་ཕྱིར་རོ་ཞེས་བྱ་བ་འདིར་ཆོས་མི་མཐུན་པའི་དཔེར་
བརྗོད་པ། གང་ཐམས་ཅད་མཁྱེན་པ་ཡིན་པ་དེས་ནི་སྐར་མ་ཤེས་པ་



ལ་སོགས་པའི་བསྟན་བཅོས་བྱས་ཏེ། དཔེར་ན་ཁྱུ་མཆོག་དང་
འཕེལ་བ་ལ་སོགས་པ་བཞིན་ནོ་ཞེས་བྱ་བ་འདིར་ཆོས་མི་མཐུན་པའི་དཔེ་
བརྗོད་ལ། ཁྱུ་མཆོག་དང་འཕེལ་བ་ལ་སོགས་པ་ལས་ཐམས་ཅད་
མཁྱེན་པ་མ་ཡིན་པ་ལོག་གམ་མི་ལོག་ཐེ་ཚོམ་ཡིན་ནོ། ༈ །སྒྲུབ་
པར་བྱེད་པ་ལྡོག་པ་ལ་ཐེ་ཚོམ་ཟ་བ་ནི། དཔེར་ན་འདིར་ངེས་བརྗོད་ཀྱི་རིག་
བྱེད་དང་མཆོད་སྦྱིན་གྱི་རིག་བྱེད་དང་སྙན་དངགས་ཀྱི་རིག་བྱེད་དེ་རིག་བྱེད་དེ་གསུམ་རིག་པའི་བྲམ་
ཟེ་སེར་སྐྱ་དང་གཟེགས་ཟན་ལ་སོགས་པའི་སྐྱེས་བུའི་ཚིག་གཟུང་བར་བྱ་བ་
མ་ཡིན་ཏེ། འདོད་ཆགས་ལ་སོགས་པ་དང་ལྡན་པའི་ཕྱིར་རོ་ཞེས་བྱ་
བ་འདིར་ཆོས་མི་མཐུན་པའི་དཔེ་བརྗོད་པ་ནི། གང་ཚིག་གཟུང་བར་
བྱ་བ་དེ་ནི་འདོད་ཆགས་ལ་སོགས་པ་དང་ལྡན་པ་མ་ཡིན་ཏེ། དཔེར་
ན་གོ་ཏ་མ་ལ་སོགས་པའི་ཆོས་ཀྱི་བསྟན་བཅོས་རྩོམ་པ་ལྟ་བུ་སྟེ། གོ་
ཏ་མ་ལ་སོགས་པ་ལས་འདོད་ཆགས་ལ་སོགས་པ་དང་ལྡན་པའི་ཆོས་ལྡོག་
པ་ལ་ཐེ་ཚོམ་ཟ་བའོ། ༈ །གཉི་ག་ལྡོག་པ་ལ་ཐེ་ཚོམ་ཟ་བ་ནི་དཔེར་
ན་སེར་སྐྱ་ལ་སོགས་པ་ནི་འདོད་ཆགས་དང་བྲལ་བ་མ་ཡིན་ཏེ། ཡོངས་
སུ་འཛིན་པ་དང་ཀུན་ཏུ་འཛིན་པ་དང་ལྡན་པའི་ཕྱིར་ཞེས་བྱ་བ་ལ། འདིར་
ཆོས་མི་མཐུན་པའི་དཔེར་བརྗོད་པ། གང་འདོད་ཆགས་དང་བྲལ་
བ་དེ་ནི་ཡོངས་སུ་འཛིན་པ་དང་། ཀུན་ཏུ་འཛིན་པ་དང་ལྡན་པ་མ་



58
ཡིན་ཏེ། དཔེར་ན་ཁྱུ་མཆོག་དང་འཕེལ་བ་ལ་སོགས་པ་བཞིན་ནོ་
ཞེས་བྱ་བ་ལ། ཁྱུ་མཆོག་ལ་སོགས་པ་ཆོས་མི་མཐུན་པའི་དཔེ་ལས་
འདོད་ཆགས་དང་བྲལ་བ་མ་ཡིན་པ་ཉིད་བསྒྲུབ་པར་བྱ་བའི་ཆོས་དང༌།
ལོངས་སུ་འཛིན་པ་དང་ཀུན་ཏུ་འཛིན་པ་སྒྲུབ་པར་བྱེད་པའི་ཆོས་ལྡོག་གམ་
མི་ལྡོག་ཐེ་ཚོམ་ཟའོ། །སྔར་མ་རྙེད་པ་དངོས་པོ་རྙེད་པ་ནི་ཡོངས་སུ་
འཛིན་པའོ། །རྙེད་པ་ཡོངས་སུ་མི་གཏོང་བ་ནི་ཀུན་ཏུ་འཛིན་པའོ།།
གཉིས་པོ་དེ་དག་ཀྱང་ཁྱུ་མཆོག་ལ་སོགས་པ་ལ་སྲིད་དེ། གདུགས་
དང་༑ རྡ་ཡབ་དང་། རྔ་བོ་ཆེ་རྣམས་ཡོངས་སུ་འཛིན་པ་དང་།
ཀུན་ཏུ་འཛིན་པ་ཐོས་པའི་ཕྱིར་རོ། ༈ །ལྡོག་པ་མེད་པའི་ཆོས་
མི་མཐུན་པའི་དཔེ་ལྟར་སྣང་བ་དང་། ལྡོག་པ་རབ་ཏུ་མ་བསྟན་པ་
དང་། ལྡོག་པ་ཕྱིན་ཅི་ལོག་ཅེས་བྱ་བ་ལས། ༈ ལྡོག་པ་མེད་
པ་ནི་དཔེར་ན་སེར་སྐྱ་ལ་སོགས་པ་འདོད་ཆགས་དང་བྲལ་བ་མ་ཡིན་ཏེ།
སྨྲས་པའི་ཕྱིར་རོ། །གང་དུ་འདོད་ཆགས་དང་བྲལ་བ་མེད་པ་མ་
ཡིན་པ་དེ་ནི་སྨྲ་བ་མ་ཡིན་ཏེ། དཔེར་ན་རྡོའི་དུམ་བུ་བཞིན་ནོ་ཞེས་བྱ་
བ་ལ། གལ་ཏེ་འདི་རྡོའི་དུམ་བུ་ལ་སེམས་མེད་པའི་ཕྱིར་འདོད་ཆགས་དང་སྨྲ་བ་ལས་
ལོག་མོད་ཀྱི། འོན་ཀྱང་འདོད་ཆགས་དང་བྲལ་བ་ཐམས་ཅད་ལས་
སྨྲ་བ་ལོག་པ་མ་ཡིན་ཏེ་ཐེ་ཚོམ་ཟ་བའི་ཕྱིར་རོ། །འདི་ལྟར་འདོད་ཆགས་དང་



བྲལ་བ་ཐམས་ཅད་སྨྲ་བ་མ་ཡིན་ནོ་ཞེས་ཁྱབ་པ་མི་འགྲུབ་སྟེ། འདོད་ཆགས་དང་སྨྲ་བ་གཉིས་ལ་འབྲེལ་པ་
མེད་པས་སོ། ༈ ལྡོག་པ་མ་བསྟན་པ་ནི་དཔེར་ན་སྒྲ་མི་རྟག་སྟེ་བྱས་
པའི་ཕྱིར། ནམ་མཁའ་ལ་སོགས་པ་བཞིན་ནོ་ཞེས་བྱ་བ་ནི་དོན་དམ་
པར་ཡང་དག་པའི་དཔེ་ཡིན་ཡང་། སྨྲ་བ་པོའི་ཉེས་པས་དཔེ་ལྟར་
སྣང་བ་ཡིན་ཏེ། གཞན་གྱི་དོན་གྱི་རྗེས་སུ་དཔག་པ་ལ་བློ་སྐྱོན་དོན་སྐྱོན་སྒྲ་
སྐྱོན་ཏེ་བརྟག་པར་བྱ་བ་གསུམ་ཡོད་པས་ན་སྨྲ་བའི་སྟེ་སྦྱོར་ངག་གི་ཡོན་ཏན་དང་ཉེས་པ་གཉིས་
རྣམ་པར་དཔྱད་པར་བྱ་བ་ཡིན་པའི་ཕྱིར་རོ། །འདི་ལྟར་གང་རྟག་པ་
དེ་ཐམས་ཅད་ནི་ངེས་པར་མ་བྱས་པར་མཐོང་སྟེ། དཔེར་ན་ནམ་
མཁའ་ལ་སོགས་པ་བཞིན་ནོ་ཞེས་བྱ་བའི་ཚིག་གིས་རྣམ་པར་དབྱེ་སྟེ་སྨྲ་བ་
པོས་ཁྱབ་པ་སྔོན་དུ་འགྲོ་བའི་ལྡོག་པ་མ་བསྟན་པའི་ཕྱིར། ལྡོག་པ་
རབ་ཏུ་མ་བསྟན་པ་ཞེས་བྱའོ། ༈ །ལྡོག་པ་ཕྱིན་ཅི་ལོག་ནི་
དཔེར་ན། གང་མ་བྱས་པ་དེ་ནི་རྟག་པར་མཐོང་སྟེ་ཞེས་བྱ་བ་འདིས་
ནི་སྒྲུབ་པར་བྱེད་པ་ལོག་པ་ལ་བསྒྲུབ་པར་བྱ་བ་ལྡོག་པའི་ཁྱབ་པ་བསྟན་པ་
ཡིན་པས་ན་ལྡོག་པ་ཕྱིན་ཅི་ལོག་ཡིན་ནོ། །སྒྲུབ་པར་བྱེད་པ་ལོག་པ་ལ་བསྒྲུབ་པར་བྱ་བ་
ལྡོག་པར་བསྟན་པ་དེ་ནི་ལྡོག་པ་ཕྱིན་ཅི་ལོག་ཏུ་འགྱུར་བ་དེས་ན་ལྡོག་པ་ཡང་དག་པ་ནི་གང་དང་གང་
བསྒྲུབ་པར་བྱ་བ་ལོག་པ་དེ་དང་དེས་ངེས་པར་སྒྲུབ་པར་བྱེད་པ་ལྡོག་པར་
འགྱུར་རོ། ༈ །དཔེ་ལྟར་སྣང་བ་བཅོ་བརྒྱད་བཤད་ཟིན་ཏོ། །



༈ ཕྱོགས་དང་། གཏན་ཚིགས་དང་། དཔེ་ལྟར་སྣང་བ་དེ་
དག་ཉིད་ཀྱིས་རྒོལ་བས་སྒྲུབ་པར་མི་བྱེད་པའི་ཕྱིར་སྒྲུབ་པ་ལྟར་སྣང་བར་
འགྱུར་བ་ཡིན་ནོ། ༈ །འདི་ལྟར་ཡང་ཕྱིར་རྒོལ་བས་གཏན་ཚིགས་མ་གྲུབ་
མ་ངེས་འགལ་བ་རྣམས་ཀྱི་ཚིག་གང་གི་སྐྱོན་རྣམས་སྒྲོག་པར་བྱེད་པ་དེ་ནི་སུན་འབྱིན་པ་ཉིད་ཉེ་བར་
བཀོད་པ་དེ་དག་སུན་འབྱིན་པར་འགྱུར་བ་ཡིན་ཏེ། ༈ ཕྱོགས་སྔ་
མ་རྒོལ་བའི་མངོན་པར་འདོད་པའི་དོན་འགྲུབ་པ་ལ་གེགས་བྱེད་པའི་ཕྱིར་
རོ༑ ༈ །སྒྲུབ་པར་བྱེད་པ་ཚུལ་གསུམ་གྱི་མཚན་ཉིད་མ་ཚང་བར་བརྗོད་པ་
ཉིད་སུན་འབྱིན་པ་ཡིན་ནོ་ཞེས་བསྟན་ཏོ། །དེ་ལྟ་བས་ན་སྒྲུབ་པར་
བྱེད་པ་བཞིན་དུ་སུན་འབྱིན་པའི་མཚན་ཉིད་རྣམ་པར་ཕྱེ་སྟེ་ལོགས་ཤིག་ཏུ་
མ་བསྟན་ཏོ། ༈ །སུན་འབྱིན་པ་ལྟར་སྣང་བ་ནི་སུན་འབྱིན་པ་དེ་
དག་ཉིད་ཕྱིར་རྒོལ་བས་སྨྲས་པ་ཡིན་ནོ། ༈ །གང་གི་ཚེ་ཕྱོགས་སྔ་
མ་རྒོལ་བ་ལ་ལང་དག་པ་མ་ཡིན་པའི་སྐྱོན་ནི་མི་བདེན་པ་སྟེ་དེ་བརྗོད་པ་དེ་སུན་
འབྱིན་པ་ལྟར་སྣང་བ་ཡིན་ཏེ། ༈ སྒྲུབ་པའི་སྐྱོན་མེད་བཞིན་དུ་བརྗོད་པ་ནི་ལྟག
ཆོད་ཅེས་བྱའོ། ༈ །ཡང་དག་པ་མ་ཡིན་པའི་སྐྱོན་བརྗོད་པ་ནི་
ཕྱིན་ཅི་ལོག་གི་ལན་དེ་ལྟག་ཆོད་ཡིན་ནོ་ཞེས་བསྟན་ཏེ། དཔེར་ན
ཕྱོགས་སྐྱོན་མེད་པ་ལ་ཕྱོགས་ཀྱི་སྐྱོན་བརྗོད་པ་དང་། གཏན་ཚིགས
སྐྱོན་མེད་པ་ལ་གཏན་ཚིགས་ཀྱི་སྐྱོན་བརྗོད་པ་དང་། དཔེ་སྐྱོན་མེད
༈
བ



པ་ལ་དཔེའི་སྐྱོན་བརྗོད་པ་ནི་སུན་འབྱིན་པ་ལྟར་སྣང་བ་ཞེས་བྱ་བར་རིགས་
པའི་ཕྱིར་རོ། ༈ །དེ་ལ་གཞན་དག་རིགས་པ་ཅན་པ་སོགས་དང་རང་སྡེ་སྔ་རབས་
པའི་རྩོད་པ་སྒྲུབ་པ་རྣམས་ནི་དམ་བཅའ་བ་དང་། གཏན་ཚིགས་དང་། དཔེ་
དང་། ཉེ་བར་སྦྱོར་བ་དང་། མཇུག་བསྡུ་བ་དང་། ཡན་ལག་
ལྔ་དང་ལྡན་པ་ནི་སྒྲུབ་པར་བྱེད་པ་ཡིན་ནོ་ཞེས་ཟེར་ཏེ། དཔེར་ན་སྒྲ་
མི་རྟག་སྟེ་ཞེས་བྱ་བ་ནི་དམ་བཅའ་བའོ། །བྱས་པའི་ཕྱིར་ཞེས་བྱ་བ་
ནི་གཏན་ཚིགས་སོ། །གང་བྱས་པ་དེ་ཐམས་ཅད་ནི་མི་རྟག་པར་
མཐོང་སྟེ། དཔེར་ན་བུམ་པ་ལ་སོགས་པ་ལྟ་བུ་ཞེས་བྱ་བ་ནི་དཔེའོ།།
དེ་བཞིན་དུ་སྒྲ་ལང་བྱས་པ་ཡིན་ནོ་ཞེས་བྱ་བ་ནི་ཉེ་བར་སྦྱོར་བའོ། །དེ་
བས་ན་མི་རྟག་པ་ཡིན་ནོ་ཞེས་བྱ་བ་ནི་མཇུག་བསྡུ་བ་སྟེ། དཔེ་ལ་རྟོགས་
པའི་ནུས་པ་ཅན་གྱིས་གཏན་ཚིགས་ཆོས་ཅན་ལ་ཉེ་བར་སྦྱོར་བ་ནི་ཉེ་བར་
སྦྱོར་བ་ཞེས་བྱའོ། །དམ་བཅའ་བ་ལང་ཟློས་པ་ནི་མཇུག་བསྡུ་བ་ཞེས་
བསྟན་ཏོ། ༈ །དེ་ལྟ་བུ་ནི་མེད་དེ་རྗེས་སུ་འགྲོ་བ་དང་། ལྡོག་
པ་དང་། ཕྱོགས་ཀྱི་ཆོས་ཞེས་བྱ་བ་དང་གསུམ་པ་ཉིད་ཀྱིས་བསྒྲུབ་
པར་བྱ་བའི་དོན་འགྲུབ་པའི་ཕྱིར་རོ། ༈ །འདི་ལྟར་རྩོད་པའི་དུས་
སུ་ཁྱབ་པ་སྔོན་དུ་འགྲོ་བ་ཉིད་ཀྱི་སྦྱོར་བ་ཞེས་བྱ་སྟེ། གང་བྱས་པ་དེ་
ཐམས་ཅད་ནི་མི་རྟག་པར་མཐོང་སྟེ། དཔེར་ན་བུམ་པ་བཞིན་ནོ་ཞེས་
༤



l
བ
བྱ་བ་ནི། ༈ དཔེ་ལ་བསྒྲུབ་པར་བྱ་བས་སྒྲུབ་པར་བྱེད་པ་ལ་ཁྱབ་
པ་བསྟན་པ་ནི་རྗེས་སུ་འགྲོ་བ་ཞེས་བསྟན་ཏོ།་༈ །མི་མཐུན་པའི་
ཕྱོགས་ལ་ཡང་བསྒྲུབ་པར་བྱ་བ་ལོག་པས་སྒྲུབ་པར་བྱེད་པ་ལྡོག་པ་ལ་ནི་
ལྡོག་པ་ཞེས་བསྟན་ཏོ། ༈ །དཔེར་ན་མི་རྟག་པ་མེད་པས་བྱས་པ་
ཉིད་དུ་མི་འགྱུར་ཏེ། དཔེར་ན་ནམ་མཁའ་ལ་སོགས་པ་བཞིན་ནོ།།
སྒྲ་ནི་བྱས་པའི་ཕྱིར་ཞེས་བྱ་བས་ཕྱོགས་ཀྱི་ཆོས་བསྟན་ཏོ། །དམ་བཅའ་
བ་དང་མཇུག་བསྡུ་བ་ནི་རྣམ་པ་ཐམས་ཅད་དུ་བརྗོད་པར་མི་བྱའོ། །
༈ དེ་བཞིན་དུ་ཆོས་མཐུན་པ་ཉིད་ཅན་དག་གི་སྦྱོར་བ་ལ་རྗེས་སུ་
འགྲོ་བ་བརྗོད་པ་ཤུགས་ཉིད་ཀྱིས་ལྡོག་པ་ཁོང་དུ་ཆུད་པས་འདི་ལོགས་ཤིག་
ཏུ་མ་བསྟན་ཏོ། །དཔེར་ན་གང་བྱས་པ་དེ་དག་ཐམས་ཅད་ནི་མི་
རྟག་པར་མཐོང་སྟེ། དཔེར་ན་བུམ་པ་ལ་སོགས་པ་ལྟ་བུའོ། །སྒྲ་
ཡང་བྱས་པ་ཡིན་ནོ་ཞེས་བྱ་བ་ནི་ཆོས་མཐུན་པ་ཉིད་ཅན་གྱི་སྦྱོར་བའོ། །ཆོས་
མི་མཐུན་པ་ཉིད་ཅན་གྱི་སྦྱོར་བ་ཡང་ལྡོག་པ་བསྟན་པའི་ཤུགས་ཉིད་ཀྱིས་
རྗེས་སུ་འགྲོ་བ་རྟོགས་པའོ། །འདིར་ཡང་རྗེས་སུ་འགྲོ་བ་བརྗོད་པར་
མི་བྱའོ། །གང་རྟག་པ་དེ་ནི་མ་བྱས་པར་མཐོང་སྟེ། དཔེར་ན་ནམ་
མཁའ་ལ་སོགས་པ་བཞིན་ནོ། །སྒྲ་ནི་བྱས་པ་ཡིན་ནོ་ཞེས་བྱ་བ་ནི་
ཆོས་མི་མཐུན་པའི་སྦྱོར་བའོ། ༈ །སྒྲུབ་པ་ལྟར་སྣང་བ་དང་།



63
སུན་འབྱིན་པ་ལྟར་སྣང་བ་བཤད་ཟིན་ཏོ། ༈ །མངོན་སུམ་ཅི་འདྲ་
བ་ཞིག་ཡིན་ཅེ་ན། མངོན་སུམ་ནི་རྟོག་པ་དང་བྲལ་ཞིང་མ་འཁྲུལ་
པ་སྟེ། ལྟ དབང་པོ་ལ་སོ་སོར་གནས་པ་ནི་བརྟེན་པའོ། །རྣམ་
པར་ཤེས་པ་གང་ཡིན་པ་དེ་ནི་མངོན་སུམ་སྟེ། དབང་པོ་ལྔ་ལ་བརྟེན་
པའི་ཤེས་པ་ཡིན་ནོ་ཞེས་བྱ་བའི་ཐ་ཚིག་གོ། ༈ །ཅིའི་ཕྱིར་དབང་པོ་ལ་བརྟེན་
པའི་ཤེས་པ་དག་ལ་མངོན་སུམ་ཞེས་བྱ་ཞེ་ན། ཤིན་ཏུ་སྟེ་གཙོ་བོ་དང་བརྣན་པ་སྟེ་རབ་ཏུའམ་
ཧ་ཅང་གིས་བྱེད་པ་ལ་སོགས་པའི་དོན་ལ། བྱེད་པ་བདུན་ལས་རྣམ་དབྱེ་གཉིས་པ་
ཞེས་བྱ་བ་བྱེད་པ་པོའི་ཚིག་བསྡུ་བས་ཏེ་རྣམ་དབྱེ་གཉིས་པའི་དེའི་སྐྱེས་བུའི་བསྡུ་བས། ཡུལ་
མངོན་སུམ་དུ་བྱེད་ཅེས་མི་བརྗོད་པར་མངོན་སུམ་ཞེས་པ་ཙམ་གྱི་སྒྲ་ནི་བརྗོད་པར་བྱ་བའི་རྟགས་
སུ་འགྲུབ་སྟེ། མངོན་སུམ་དུ་རྟོགས་པ་ཞེས་པའི་གཉིས་པ་བསྡུས་ཏེ་མངོན་སུམ་རྟོགས་
པ་ཞེས་དང༌། མངོན་སུམ་དུ་རིག་པ་ཞེས་པའི་གཉིས་པ་བསྡུས་ཏེ་མངོན་སུམ་བློ་དང་།
མངོན་སུམ་དུ་ཤེས་པ་ཞེས་པའི་གཉིས་པ་བསྡུས་ཏེ་མངོན་སུམ་ཤེས་པ་ཞེས་བྱ་བ་ནི་རིགས་
པར་གྱུར་པ་ཡིན་ནོ། ༈ །མིག་དང་རྣ་བ་དང་སྣ་དང་ལྕེ་དང་ལུས་
ཞེས་བྱ་བ་ནི་དབང་པོ་ལྔ་སྟེ། དེ་ལ་བརྟེན་པའི་ཤེས་པ་ལྔ་ནི། གཟུང་
བའི་ཡུལ་གཟུགས་དང་། སྒྲ་དང་། དྲི་དང་། རོ་དང་།
རེག་བྱ་ཞེས་བྱ་བའི་གཞལ་བྱ་ལྔ་ཉིད་ལ་ཚད་མ་ཡིན་ནོ། །
མངོན་སུམ་དེ་ཡང་སྒྲ་དོན་འདྲེས་འཛིན་དུ་གྱུར་པ་མིང་གི་རྟོག་པ་དང་སྒྲ་དོན་



འདྲེར་རུང་དུ་གྱུར་པ་རིགས་དང་བྱ་བ་དང་ཡོན་ཏན་ལ་སོགས་པའི་རྟོག་པ་དང་བྲལ་བ་རྣམ་
པར་མི་རྟོག་པ་དང་། གལ་ཏེ་ཡང་ཟླ་བ་གཉིས་སྣང་ལྟ་བུ་འཁྲུལ་པར་མ་གྱུར་
པ་ཡིན་ན་ཚད་མར་བཤད་དེ། བསྟན་པའི་དོན་ལ་མི་སླུ་བའི་ཕྱིར་རོ།།
དེ་ལ་མིང་གི་རྣམ་པར་རྟོག་པ་ནི་འདི་ནི་ལྷ་སྦྱིན་ནོ་ཞེས་བྱ་བར་ཤེས་པ་སྟེ་མཐོང་
བའི་དོན་མིང་དང་བཅས་པར་འཛིན་པའོ། །རིགས་ཀྱི་རྣམ་པར་རྟོག་པ་ནི་ཆོས་ཐ་དད་
ཀྱིས་ཁྱད་པར་དུ་བྱས་ནས་འཛིན་པ་དང་ཐ་དད་མེད་པས་ཁྱད་པར་དུ་བྱས་ནས་འཛིན་པ་སྟེ་གཉིས་ལས་ཕྱི་མ་ནི་
འདི་ནི་བ་ལང་ངོ་སྙམ་དུ་ཤེས་པ་ལྟ་བུ་རིགས་དང་དཀར་པོའོ་སྙམ་དུ་ཤེས་པ་ལྟ་བུ་ཡོན་ཏན་དང་
འགྲོ་བའོ་སྙམ་དུ་ཤེས་པ་ལྟ་བུ་བྱ་བས་ཁྱད་པར་དུ་བྱས་ནས་འཛིན་པ་ལྟ་བུའོ། །ཆོས་ཐ་དད་ཀྱིས་ཁྱད་
པར་དུ་བྱས་ནས་འཛིན་པ་ཞེས་ཀྱང་བྱ་ལ་ཁྱད་པར་དང་ཁྱད་པར་དུ་བྱ་བའི་རྣམ་པར་རྟོག་
པ་ནི་ཨུཏྤལ་སྔོན་པོའོ་ཞེས་བྱ་བར་ཤེས་པ་ལྟ་བུ་དང་དབྱུགས་པས་ཁྱད་པར་དུ་བྱས་ནས་སྐྱེས་
བུ་དབྱུགས་པ་ཅན་ནོ་སྙམ་དུ་འཛིན་པ་ལྟ་བུའོ། །རིགས་ལ་སོགས་པའི་རྣམ་པར་རྟོག་པ་དེ་དག་ནི་དོན་
གྱིས་ཁྱད་པར་དུ་བྱས་ནས་འཛིན་པའི་ཕྱིར་དོན་སྦྱོར་གྱི་རྟོག་པ་ཞེས་ཀྱང་གསུངས་སོ། ༈ །གཞན་
ཡང་སྒྲིག་རྒྱུ་ལ་ཆུར་སྒྲོ་འདོགས་པ་ལྟ་བུའི་འཁྲུལ་ཤེས་དང་མཐོང་བའི་ཡུལ་ལ་མིང་དང་རིགས་སོགས་སྦྱར་ནས་
རྟོག་པའི་ཀུན་རྫོབ་ཤེས་པའི་རྣམ་པར་རྟོག་པ་དང་བཅས་པའི་མངོན་སུམ་ལྟར་སྣང་
བ་དང་། ་ དེ་གཉིས་ནི་མངོན་སུམ་མིན་པར་སུས་ཀྱང་འདོད་མོད་འོན་ཀྱང་འདི་གཉིས་ལ་མངོན་
སུམ་དུ་འཁྲུལ་པ་མཐོང་བའི་ཕྱིར་བཤད་པའོ། །ཡང་སྐབས་འདིར་བསྟན་བྱའི་གཙོ་བོ་མངོན་སུམ་དུ་
གསལ་བར་སྣང་ཡང་ཡུལ་མེད་པའི་ཕྱིར་མངོན་སུམ་ལྟར་སྣང་བ་ནི་དོན་ལ་འཁྲུལ་པ་རྟེན་དབང་པོ་ཉམས་



པ་ལས་བྱུང་བའི་མེད་པ་གསལ་སྣང་རབ་རིབ་ཀྱིས་ཟླ་བ་གཉིས་སུ་ཤེས་པ་དང་། ན་
ཕྱིས་ལ་དངུལ་དུ་ཤེས་པ་དང་། འདི་ནི་སྡོང་དུམ་མམ་སྐྱེས་བུའོ་
ཞེས་ཤེས་པ་ཡིན་ནོ། །དེ་དང་འདྲ་བའི་ཤེས་པ་གཞན་ཡང་མངོན་སུམ་
ལྟར་སྣང་བ་ཡིན་ཏེ། བསྟན་པའི་དོན་དང་ཕྲད་པར་མི་བྱེད་པའི་
ཕྱིར་རོ། ༈ །དེ་ལ་མངོན་སུམ་ནི་གོང་དུ་བཤད་པའི་ལྷག་མ་རྣམ་པ་
གསུམ་སྟེ། དབང་ཤེས་ལྔས་གཟུགས་སོགས་ཀྱི་རང་མཚན་ཇི་ལྟར་མཐོང་བ་ཕྱིས་ཐ་སྙད་འདོགས་
པར་བྱེད་པ་དེ་ཉིད་ཡིད་ཡིན་པས་ཡིད་ཀྱི་མངོན་སུམ་གྱི་མིང་གཞན་ཐ་སྙད་འདོགས་པའི་དབང་
པོའི་ཤེས་པ་དང་། སེམས་དང་སེམས་ལས་བྱུང་བ་འཁྲུལ་སེམས་དང་བཅས་
པ་ཐམས་ཅད་རང་གི་ངོ་བོ་རིག་པ་ནི་རང་རིག་པ་དང་། ཡང་དག་
པའི་དོན་བསྒོམས་པས་གསལ་བ་རབ་ཀྱི་མཐར་ཐུག་པ་སྟེ་མངོན་སུམ་གྱི་མཚན་ཉིད་
ཇི་བཞིན་པར་སྣང་བ་ནི་རྣལ་འབྱོར་གྱི་ཤེས་པའོ། ༈ །དེའི་ཡུལ་ནི་རང་
གི་མཚན་ཉིད་དེ། རང་མཚན་དེ་གང་ཞེ་ན། འདོད་པའི་དོན་བྱེད་པར་ནུས་
པ་སྟེ། རང་གི་མཚན་ཉིད་ལ་བྱའོ། །རང་མཚན་མིན་པའི་སྤྱིས་ནི་དོན་
བྱེད་པར་ནུས་པ་མ་ཡིན་ནོ། །རང་མཚན་གྱི་ཡུལ་ཅན་དེ་དག་ཉིད་ཀྱང་མངོན་
སུམ་གྱི་ཚད་མ་ཡིན་ནོ། ༈ །ཕྱི་རོལ་པའི་འདོད་པ་ལྟར་བསྐྱེད་བྱ་སྐྱེད་བྱེད་ཀྱི་འབྲས་
བུ་མིན་ཡང་ཚད་མ་ནི་དོན་རྟོགས་པའི་ངོ་བོ་ཡིན་པའི་ཕྱིར་འབྲས་བུ་ཡང་ཡིན་ཏེ།
དོན་དེ་དང་འདྲ་བ་ཚད་མ་ཉིད་ཀྱི་ཕྱིར། ཚད་མ་དང་འབྲས་བུ་ལ་བྱེ་



66
བྲག་ཅུང་ཟད་ཀྱང་མེད་དོ། །དེས་ན་རང་ལུགས་སུ་རྣམ་པར་གཞག་འཇོག་གི་འབྲས་བུ་
ཙམ་མོ། ༈ རྗེས་སུ་དཔག་པ་ནི་རྣམ་པ་གཉིས་ཏེ། རང་གི་དོན་
དང་གཞན་གྱི་དོན་ཏོ། ༈ །དེ་ལ་རང་གི་དོན་ནི་རེ་ཞིག་ཕྱོགས་
ཀྱི་ཆོས་བཟུང་ནས། བསྒྲུབ་པར་བྱ་བ་དང་སྒྲུབ་པར་བྱེད་པའི་འབྲེལ་
པ་དྲན་པའི་རྗེས་ལ་རྟོགས་པ་པོས་དོན་ཇི་ལྟ་བ་བཞིན་དུ་རྟོགས་པ་གང་ཡིན་
པ་དེ་ཉིད་རང་གི་དོན་གྱི་རྗེས་སུ་དཔག་པ་ཡིན་ནོ། ༈ །ཕྱོགས་
ཀྱི་ཆོས་སམ་རྟགས་ནི་རྣམ་པ་གསུམ་ཉིད་དུ་འགྱུར་ཏེ། འབྲས་བུ་དང་
་ རང་བཞིན་དང་མི་དམིགས་པའོ། །བསྒྲུབ་པར་བྱ་བ་དང་སྒྲུབ་པར་བྱེད་པ་དག་
སྐྱེད་བྱེད་རྒྱུ་དང་བསྐྱེད་བྱའི་འབྲས་བུར་གྲུབ་ན་འབྲས་བུའི་གཏན་ཚིགས་ཡིན་པར་
བལྟ་སྟེ། ༈ དཔེར་ན་གང་ན་དུ་བ་ཡོད་པ་ན་མེ་ཡོད་དེ། དཔེར་
་ན་ཚང་བང་ལ་སོགས་པ་བཞིན་ནོ། །འདི་ན་ཡང་དུ་བ་ཡོད་པའི་ཕྱིར་
ཞེས་བྱ་བ་ལྟ་བུའོ། །མེ་མེད་ན་དུ་བ་ཡང་མེད་དེ། དཔེར་ན་ཆུ་
དང་བཅས་པའི་ཕྱོགས་ལྟ་བུའོ། །འདི་ན་ནི་དུ་བ་ཡོད་པའི་ཕྱིར་ཞེས་
བྱ་བ་ལྟ་བུའོ། ༈ །རང་བཞིན་གྱི་གཏན་ཚིགས་ནི་འདི་ནི་ཤིང་
ཡིན་ཏེ། ཤིང་ཤ་པ་ཡིན་པའི་ཕྱིར་སྔོན་ཤིང་གི་ཐ་སྙད་ཞུགས་པའི་ཤིང་
ཤ་པ་བཞིན་ནོ། །ཤིང་མེད་ན་ཤིང་ཤ་པ་མེད་དེ། དཔེར་ན་ཤིང་
གིས་དབེན་པའི་ཕྱོགས་བཞིན་ནོ། ༈ །འདིར་ཡང་ཁྱབ་པར་བྱེད་



67
པའི་ངོ་བོ་ནི་བསྒྲུབ་པར་བྱ་བ་སྟེ་དེས་ན། ཁྱབ་པར་བྱ་བ་ནི་གཏན་
ཚིགས་ཡིན་པར་བལྟའོ། ༈ །མི་དམིགས་པའི་གཏན་ཚིགས་ནི།
འདི་ན་བུམ་པ་མེད་དེ། དམིགས་པའི་མཚན་ཉིད་ཀྱིར་གྱུར་པ་མ་
དམིགས་པའི་ཕྱིར་ཏེ། རི་བོང་གི་རྭ་ལ་སོགས་པ་བཞིན་ནོ། །
༈ འདིར་ཡང་དམིགས་སུ་རུང་བ་མ་དམིགས་པ་ལ། དམིགས་
སུ་རུང་བ་མེད་པས་ཁྱབ་པར་བསྟན་ཏེ། དེས་ན་དེ་ལྟར་བསྟན་པ་དེའི་ཚེ་
གཏན་ཚིགས་འདི་བསྒྲུབ་བྱ་རྟོགས་པར་བྱེད་པ་ཡིན་ནོ། ༈ །རྗེས་སུ་
དཔག་པ་ལྟར་སྣང་བ་ཅི་འདྲ་ཞིག་ཅེ་ན། རྒྱུ་སྔ་མ་ཡིན་ལ་འབྲས་བུ་ལྷག་མ་ཡིན་པས་
ཐ་སྙད་ཀྱང་དེ་ལྟར་བྱས་ནས། རྒྱུ་ལས་འབྲས་བུ་དཔོག་པ་སྔ་མ་དང་ལྡན་པ་དང་། འབྲས་
བུའི་སྤྲིས་རྒྱུའི་ཁྱད་པར་དཔོག་པ་ལྷག་མ་དང་ལྡན་པ་དང་། ཆོས་གཞན་གྱི་རྒྱུ་འབྲས་ཀྱི་
འབྲེལ་པ་མཐོང་བ་ལས་ཆོས་གཞན་ཤིན་ཏུ་ལྐོག་གྱུར་ཀྱང་འཇལ་ཞིང་དཔོག་པ་སྤྱི་མཐོང་བ་སྟེ།
༈ གཞན་གྱིས་བརྟགས་པའི་རྗེས་སུ་དཔག་པ་ཐམས་ཅད་ནི་རྗེས་སུ་
དཔག་པ་ལྟར་སྣང་བ་ཡིན་ཏེ། དེ་རྣམས་ལ་དེའི་བདག་ཉིད་དང་དེ་
ལས་བྱུང་བའི་མཚན་ཉིད་ཀྱི་འབྲེལ་པ་མེད་པའི་ཕྱིར་རོ། །རྒྱུ་དང་
འབྲས་བུའི་འབྲེལ་པ་དང་། ཁྱབ་པར་བྱ་བ་དང་ཁྱབ་པར་བྱེད་པའི་
འབྲེལ་པ་གྲུབ་པ་ཉིད་དུ་གྱུར་ན། བསྒྲུབ་པར་བྱ་བ་དང་སྒྲུབ་པར་
བྱེད་པའི་འབྲེལ་པ་ཡིན་གྱི། གཞན་དུ་ནི་མ་ཡིན་ཏེ་སླུ་བ་ཡོད་པའི་



ཕྱིར་རོ། ༈ །སྔ་མ་དང་ལྡན་པའི་གཏན་ཚིགས་དཔེར་ན་སྤྲིན་འདི་ཆར་དང་
བཅས་པ་ཡིན་ཏེ། འབྲུག་སྒྲ་ཟབ་མོ་དང་ལྡན་པའི་ཕྱིར་རོ་ཞེས་བྱ་
བ་ལ། སྒྲ་ཟབ་མོ་དང་ལྡན་པའི་སྤྲིན་ལས་ཆེར་མི་འབྱུང་བ་སྲིད་པའི་
ཕྱིར་རོ། །དཔེར་ན་སྟོད་དུ་ཆར་བབ་པ་ཡིན་ཏེ། གཙང་པོ་རྒྱས་པ་
མཐོང་བའི་ཕྱིར་རོ་ཞེས་བྱ་བ་ལ། གཙང་པོ་འགགས་པ་སྟེ་རྡོལ་བ་ལས་
ཀྱང་ཆུ་བོ་རྒྱས་པར་མཐོང་བའི་ཕྱིར་རོ། ༈ །ལྷག་མ་དང་ལྡན་པའི་གཏན་
ཚིགས་ནི་དེ་བཞིན་དུ་ཕྲུ་བ་གཅིག་གི་ནང་དུ་ཆུད་པའི་འབྲས་འདི་དག་ནི་ཚོས་པ་ཡིན་ཏེ།
ཕྲུབ་གཅིག་གི་ནང་ན་ཡོད་པའི་ཕྱིར་དཔེར་ན་འབྲས་གཅིག་ཚོས་པར་མཐོང་བའི་འབྲས་
བཞིན་ནོ། །འབྲས་བུ་འདི་དག་ནི་སྨིན་པ་ཡིན་ཏེ། ཡལ་ག་གཅིག་
ལས་སྐྱེས་པའི་ཕྱིར་ཟོས་པའི་འབྲས་བུ་བཞིན་ནོ་ཞེས་བྱ་བ་ལ་འདིར་ཐལ་
ཆེར་དེ་ལྟར་མཐོང་ཡང་། བསྒྲུབ་པར་བྱ་བ་དང་སྒྲུབ་པར་བྱེད་པ་
དག་ལ་ནི་སླུ་བ་ཡོད་པ་ཁོ་ནའོ། ༈ །སྤྱི་མཐོང་བའི་གཏན་ཚིགས་ནི་དཔེར་
ན་གང་ས་ལས་སྐྱེས་པ་དེ་དག་ཐམས་ཅད་ནི། ལྕགས་ཀྱིས་གཅོད་
པར་མཐོང་སྟེ། དཔེར་ན་ཤིང་ལ་སོགས་པ་བཞིན་ནོ་ཞེས་བྱ་བ་ལ་རྡོ་
རྗེ་ཡང་ས་ལས་སྐྱེས་པ་ཡིན་ནོ། །གང་སྲོག་ཆགས་ཡིན་པ་དེ་དག་
ཐམས་ཅད་ནི་མགྲིན་པ་དང་བཅས་པ་ཡིན་ཏེ། དཔེར་ན་རྡ་མོ་ལ་
སོགས་པ་བཞིན་ནོ་ཞེས་བསྟན་པར་བྱ་བ་ལ། ཀུ་ལི་ར་ལང་སྲོག་ཆགས་



ཡིན་ནོ། །དཔེར་ན་གང་ཞུ་བའི་རྫས་དེ་ནི་རླན་གྱིས་བྱས་པར་
མཐོང་སྟེ། དཔེར་ན་ཆུ་བཞིན་ནོ་ཞེས་བྱ་བ་ལ། རྔུལ་ཆུ་ཡང་ཞུ་
བའི་རྫས་ཡིན་ནོ། །དེ་བཞིན་དུ་གཞན་དག་ཀྱང་རྗེས་སུ་དཔག་པ་
ལྟར་སྣང་བ་ཡིན་པར་བལྟ་བར་བྱའོ། ༈ །གཏན་ཚིགས་ཀྱི་དེ་
ཁོ་ན་ཉིད་བསྟན་པ། མཁས་པ་ཆེན་པོ་ཛེ་ཏ་རིའི་ཞལ་སྔ་ནས་མཛད་
པ་རྫོགས་སོ། ༈ །རྒྱ་གར་གྱི་མཁན་པོ་པཎྜི་ཏ་ཀུ་མཱ་རི་ཀ་ལ་
ཤ་དང་། ལོ་ཙཱ་བ་དགེ་སློང་ཤཀྱ་འོད་ཀྱིས་བསྒྱུར་ཅིང་ཞུས་ནས་
གཏན་ལ་ཕབ་པ།། །།དེའང་གཞུང་གཞན་གྱིས་དག་པར་བཅོས་པའི་ཚེ་ན་ཅུང་ཟད་གོ་
དགའ་བ་རྣམས་མཆན་གྱིས་བཤད་ཅིང་སྦས་ཡུལ་འབྲས་མོ་གཤོང་ཀྱི་བས་མཐར་བ་ར་ཡ་ནས་སྦྱར་བའོ། །དགེའོ།།
དགེའོ། །དགེའོ།། །།



༄༅། །རྟོག་གེ་ཚད་མའི་ས་བཅད་བཞུགས།
༄༅། །འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།།
འདིར་བྱིས་པ་འཇུག་པའི་རྟོག་གེ་ཞེས་བྱ་བའི་ཚད་མའི་གཞུང་འདི་ཉིད་འཆད་
པ་ལ། གཞུང་གི་མཚན། འགྱུར་གྱི་ཕྱག གཞུང་དོན་དངོས།
གྲུབ་པའི་བྱ་བ་དང་བཞི་ཡོད། དང་པོ་ནི། རྒྱ་གར་སོགས།
གཉིས་པ་ནི། འཇམ་དཔལ་སོགས། གསུམ་པ་ལ་རྒྱུ་དངོས་
གཉིས་ལས། དང་པོ་ལ་མཆོད་བརྗོད་དང་དམ་བཅའ་སྟེ་གཉིས་
ཡོད༑ དང་པོ་ནི། གང་གི་གསུང་རབ་སོགས། གཉིས་པ་ནི།
རྟོག་གེའི་སོགས། གཉིས་པ་གཞུང་དོན་དངོས་ལ། མངོན་སུམ་
དང་རྗེས་དཔག་ཚད་མ་རྣམ་པ་གཉིས་ཀྱི་ལེའུ་གསུམ་ཡོད། དང་པོ་
ལ་ཚད་མའི་རང་བཞིན་སྤྱིར་སྒྲོས་པ། མངོན་སུམ་ཚད་མ་བྱེ་བྲག་ཏུ་
བཤད་པ། སྐབས་ཀྱི་ལེའུའི་མཚན་སྨྲོས་ཏེ་བསྡུ་བ་དང་གསུམ་མོ།།
དང་པོ་ལ་དགོས་སོགས་ཆོས་བཞི། ཚད་མའི་མཚན་ཉིད། དེའི་
དབྱེ་བ་སྟེ་གསུམ་ཡོད། དང་པོ་ནི། བན་པ་དང་སོགས། གཉིས་
པ་ལ་མ་ཤེས་པའི་དོན་གྱི་གསལ་བྱེད་ཚད་མའི་མཚན་ཉིད་ཡིན་པར་ཡོངས་
གཅོད་དུ་སྒྲུབ། དེའི་སྟོབས་ཀྱིས་སླུ་བ་ཅན་སོགས་རྣམ་བཅད་དུ་



ཁེགས་ཚུལ་ལོ། །དང་པོ་ནི། ཚད་མ་ནི་སོགས། གཉིས་
པ་ནི། སླུ་བ་མེད་པ་ཅན་སོགས། གསུམ་པ་དབྱེ་བ་ལ། ཚད་
མ་གཉིས་སུ་ཡོངས་སུ་གཅོད། ལྡོག་པ་རྣམ་པར་བསལ་བའོ། །དུང་
པོ་ནི། དེ་ནི་རྣམ་པ་གཉིས་ཏེ་སོགས། གཉིས་པ་ནི། རྣམ་པ་
གཉིས་ཏེ་ཞེས་སྨོས་པ་སོགས། གཉིས་པ་མངོན་སུམ་ཚད་མ་བྱེ་བྲག་
ཏུ་བཤད་པ་ལ། མངོན་སུམ་ཚད་མའི་སྤྱི་མཚན། རང་མཚན་སོ་
སོའི་བྱེ་བྲག གང་ལ་འཇུག་པའི་རང་ཡུལ། ཡོངས་སུ་བཅད་པའི་
འབྲས་བུ་དང་བཞི་ཡོད། དང་པོ་ལ། མངོན་སུམ་ཚད་མ་རྟོག་
བྲལ་མ་འཁྲུལ་སྒྲུབ། དེའི་བསལ་བྱ་རྟོག་དང་འཁྲུལ་པ་བསྟན། རབ་
སྦྱོར་ཚད་མའི་རྩོད་པ་སྤོང་བའོ། །དང་པོ་ནི། དེ་ལ་མངོན་སུམ་
ནི་སོགས། གཉིས་པ་ནི། དེ་ལྟར་ཡང་སོགས། གསུམ་པ་ནི།
འདིས་ནི་འདི་དག་སོགས། གཉིས་པ་རང་མཚན་སོ་སོའི་བྱེ་བྲག་ལ།
མིང་གི་ལྡོག་པས་རྣམ་གྲངས་བཞི་རུ་མཚོན། མཚན་ཉིད་འཛིན་པའི་
གཞི་ལྡོག་སོ་སོར་བཤད། གྲངས་ལ་ལོག་པར་རྟོག་པ་རྣམ་པར་བསལ།
དང་པོ་ནི། དེ་ནི་རྣམ་པ་བཞི་སྟེ་སོགས། གཉིས་པ་ལ་བཞི་ལས།
དང་པོ་དབང་པོའི་མངོན་སུམ་ནི། མིག་ལ་སོགས་པའི་སོགས།
གཉིས་པ་ཡིད་ཀྱི་མངོན་སུམ་ནི། རང་གི་ཡུལ་གྱི་སོགས། གསུམ་



པ་རང་རིག་མངོན་སུམ་ནི། སེམས་དང་སེམས་ལས་སོགས། བཞི་
པ་རྣལ་འབྱོར་མངོན་སུམ་ནི། རྣལ་འབྱོར་སོགས། གསུམ་པ་
གྲངས་ལ་ལོག་པར་རྟོག་པ་རྣམ་པར་བསལ་བ་ནི། རྣམ་པ་བཞི་སྟེ་
སོགས་༑ གསུམ་པ་གང་ལ་འཇུག་པའི་རང་ལུལ་ནི། དེའི་ཡུལ་ནི་
སོགས༔ བཞི་པ་ཚད་མས་ཡོངས་སུ་བཅད་པའི་འབྲས་བུ་བསྟན་
པ་ལ། རང་ལུགས་རྣམ་པར་གཞག་འཇོག་གི་རྒྱུ་འབྲས་སུ་བསྟན་
པ་དང་། གཞན་ལུགས་བསྐྱེད་བྱ་སྐྱེད་བྱེད་ཀྱི་རྒྱུ་འབྲས་སུ་འདོད་པ་
མི་འཐད་པར་བསྟན་པ་སྟེ་གཉིས་ཡོད། དང་པོ་ནི། མངོན་སུམ་
གྱི་ཤེས་པ་སོགས། གཉིས་པ་ལ་འདིར་རྒྱུ་འབྲས་ཐ་དད་དུ་འདོད་པ་
སྤྱིར་བཀག་པ་དང་། བྱེ་བྲག་རྣམ་མེད་པའི་ལུགས་བཀག་པའོ། །དང་
པོ་ནི། ཐ་དད་ན་སོགས། གཉིས་པ་ལ། དོན་དང་འདྲ་བའི་
རྣམ་པ་ལ་ཚད་མར་འཇོག་པའི་ལུགས་ལ་གཞལ་བྱ་རྟོགས་པ་ཡོད་པར་སྒྲུབ་
པ་དང་། དེ་ལས་ལྡོག་པའི་ལུགས་ལ་གཞལ་བྱ་སོ་སོར་རྟོགས་པ་
ཡོད་པའི་འཐད་པ་བསྟན་དུ་མེད་པར་བརྗོད་པ་སྟེ་གཉིས་ཡོད། དང་
པོ་ནི། དོན་གྱི་ངོ་བོ་སོགས། གཉིས་པ་ནི། དེ་ནི་རང་གི་ངོ་
བོ་མ་ཡིན་པ་སོགས། གསུམ་པ་སྐབས་ཀྱི་ལེའུའི་མཚན་སྨྲོས་ཏེ་བསྡུ་
བ་ནི། བྱིས་པ་འཇུག་པའི་སོགས། །གཞུང་དོན་གཉིས་པ་



74
རང་དོན་རྗེས་དཔག་ལ། རྗེས་དཔག་རྣམ་གཉིས་སྤྱིར་བསྟན་པ། རང་
དོན་རྗེས་དཔག་རྒྱས་པར་བཤད་པ། སྐབས་ཀྱི་ལེའུའི་མཚན་བསྟན་
ཅིང་བསྡུ་བ་དང་གསུམ་ཡོད། དང་པོ་ནི། རྗེས་སུ་དཔག་པ་
ནི་སོགས། གཉིས་པ་ལ་ཚུལ་གསུམ་རྟགས་ལས་དོན་མཐོང་བ་རང་
དོན་རྗེས་དཔག་གི་ངོ་བོ་ཡིན་པར་བསྟན། ཚུལ་གསུམ་པའི་རྟགས་
ཀྱི་རྣམ་གྲངས་དུ་ཡོད་རྒྱས་པར་བཤད་པ། རྗེས་དཔག་ཚད་མ་རང་
གི་འཇུག་ལུལ་དོན་སྤྱིའི་ཡུལ་ལ་ཕྱི་དོན་རང་མཚན་པ་ཉིད་དུ་ཞེན་པས་འཇུག་
པར་སྒྲུབ། དོན་གྱི་སྤྱི་ཙམ་ཞིག་རྟོགས་པ་དེ་ཉིད་ལ་དོན་རང་མཚན་
པ་ཉིད་རྟོགས་པར་སྒྲོ་བཏགས་པ་རྗེས་དཔག་ཚད་མའི་འབྲས་བུ་ཡིན་པར་
བསྟན་པ་དང་བཞི་ཡོད། དང་པོ་ནི། དེ་ལ་རང་གི་དོན་
ནི་སོགས། གཉིས་པ་ལ། ཚུལ་གསུམ་གྱི་མཚན་ཉིད། ཚུལ་
གསུམ་པ་ཅན་གྱི་རྟགས་ཀྱི་དབྱེ་བ། རྟགས་གསུམ་གྱི་གྲངས་ངེས་
དང་གསུམ་མོ། །དང་པོ་ནི། ཚུལ་གསུམ་པའི་སོགས། གཉིས་
པ་ལ་དོན་གྱི་ལྡོག་པ་ལ་བརྟེན་ནས་རྣམ་གྲངས་མཚོན། རང་ལྡོག་ལ་
བརྟེན་ནས་རེ་རེ་ནས་བརྗོད་པའོ། །དང་པོ་ནི། ཚུལ་གསུམ་པའི་
རྟགས་ཀྱང་སོགས། གཉིས་པ་ལ་གསུམ་ལས་དང་པོ་མ་དམིགས་
པའི་རྟགས་རང་གི་མཚན་ཉིད་དང་། རང་མཚན་འཛིན་པའི་གཞི་



ལྡོག་དུ་ཡོད་བརྗོད་པའོ། །དང་པོ་ལ། དམིགས་རུང་མ་དམིགས་
པ་ནི་མེད་པའི་ཐ་སྙད་སྒྲུབ་ཀྱི་མཚན་ཉིད་ཡིན་པར་ཡོངས་སུ་གཅོད། དེའི་
རྣམ་བཅད་ཅི་ཞིག་ཁེགས་པ་དམིགས་ཀྱིས་བསལ། ཞར་བྱུང་དགག་
རྟོགས་གང་ལ་འཇུག་པའི་ཡུལ་བསྟན་པ་དང་གསུམ་མོ། །དང་པོ་ནི།
དེ་ལ་དགག་པར་བྱ་བའི་སོགས། གཉིས་པ་ནི། ཡུལ་དང་
དུས་སོགས། གསུམ་པ་ནི། འབྲས་བུའི་མི་དམིགས་པ་སོགས།
གཉིས་པ་གཞི་ལྡོག་དུ་ཡོད་བརྗོད་པ་ལ། དམིགས་རུང་མ་དམིགས་
པས་ཁེགས་པ་དང་། དམིགས་རུང་གི་འགལ་ཟླ་དམིགས་པས་ཁེགས་
པ་སྟེ་གཉིས་ཡོད། དང་པོ་ལ་རང་བཞིན་འབྲས་བུ་རྒྱུ་ཁྱབ་བྱེད་མ་
དམིགས་པ་དང་བཞི་ལས་དང་པོ་ནི། དེ་མི་དམིགས་པ་འདི་སོགས།
གཉིས་པ་ནི། འབྲས་བུ་མི་དམིགས་པ་སོགས། གསུམ་པ་ནི།
རྒྱུ་མི་དམིགས་པ་སོགས། བཞི་པ་ནི། ཁྱབ་པར་བྱེད་པ་མི་
དམིགས་པ་སོགས། གཉིས་པ་དམིགས་རུང་གི་འགལ་ཟླ་དམིགས་
པས་ཁེགས་པ་ལ། རྒྱུ་མ་ཚང་བ་མེད་པས་རྒྱུན་ཆགས་སུ་འབྱུང་བ་
ཡོད་ན་ཡང་ཅིག་ཤོས་ཡོད་པས་མེད་པར་འགྱུར་བའི་མཚན་ཉིད་ཅན་ལྷན་
ཅིག་མི་གནས་འགལ་ལ་བརྟེན་པ་དང་། གཅིག་བཅད་པས་ཅིག་
ཤོས་གོ་ནུས་པའི་མཚན་ཉིད་ཅན་ཕན་ཚུན་སྤངས་འགལ་ལ་བརྟེན་པ་སྟེ་



76
76
གཉིས་ཡོད། དང་པོ་ལ། དགག་བྱའི་འགལ་ཟླ་རང་བཞིན་
འབྲས་བུ་ཁྱབ་བྱ་སྟེ་གསུམ་དམིགས་པ་ལ་བརྟེན་ནས་དགག་བྱ་རང་བཞིན་
འབྲས་བུ་རྒྱུ་ཁྱབ་བྱ་འགོག་པ་གསུམ་ཡོད་པ་ལས། དང་པོ་དགག་
བྱའི་འགལ་ཟླ་རང་བཞིན་དམིགས་པས་དགག་བྱ་འགོག་པ་ལ་བཞི་ཡོད་
པའི་དད་པོ་དགག་བྱའི་རང་བཞིན་དང་འགལ་བའི་རང་བཞིན་དམིགས་
པས་དགག་བྱ་རང་བཞིན་འགོག་པ་ནི། རང་བཞིན་འགལ་བ་སོགས།
གཉིས་པ་འབྲས་བུ་དང་འགལ་བའི་རང་བཞིན་དམིགས་པས་འབྲས་བུ་
འགོག་པ་ནི། འབྲས་བུ་འགལ་བ་སོགས། གསུམ་པ་རྒྱུ་དང་
འགལ་བའི་རང་བཞིན་དམིགས་པས་རྒྱུ་འགོག་པ་ནི། རྒྱུ་འགལ་
བ་སོགས། བཞི་པ་ཁྱབ་བྱ་དང་འགལ་བའི་རང་བཞིན་དམིགས་པས་
ཁྱབ་བྱ་འགོག་པ་ནི། ཁྱབ་བྱེད་འགལ་བ་སོགས། གཉིས་པ་
འགལ་ཟླ་འབྲས་བུ་དམིགས་པས་དགག་བྱ་འགོག་པ་ལ་བཞིའི་དང་པོ་རང་
བཞིན་དང་འགལ་བའི་འབྲས་བུ་དམིགས་པས་རང་བཞིན་འགོག་པ་ནི།
རང་བཞིན་འགལ་བའི་འབྲས་བུ་སོགས། གཉིས་པ་འབྲས་བུ་དང་
འགལ་བའི་འབྲས་བུ་དམིགས་པས་འབྲས་བུ་འགོག་པ་ནི། འབྲས་བུ་
འགལ་བའི་སོགས། གསུམ་པ་རྒྱུ་དང་འགལ་བའི་འབྲས་བུ་དམིགས་
པས་རྒྱུ་འགོག་པ་ནི། རྒྱུ་འགལ་བའི་འབྲས་བུ་སོགས། བཞི་པ་



77
ཁྱབ་བྱ་དང་འགལ་བའི་འབྲས་བུ་དམིགས་པས་ཁྱབ་བྱ་འགོག་པ་ནི། ཁྱབ་
བྱེད་འགལ་བའི་འབྲས་བུ་སོགས། གསུམ་པ་འགལ་ཟླ་ཁྱབ་བྱ་དམིགས་
པས་དགག་བྱ་འགོག་པ་ལ་བཞིའི་དང་པོ། རང་གཞིན་དང་འགལ་
བའི་ཁྱབ་བྱ་དམིགས་པས་རང་བཞིན་འགོག་པ་ནི། རང་བཞིན་འགལ་
བའི་ཁྱབ་པ་སོགས། གཉིས་པ་འབྲས་བུ་དང་འགལ་བའི་ཁྱབ་བྱ་
དམིགས་པས་འབྲས་བུ་འགོག་པ་ནི། འབྲས་བུ་འགལ་བའི་སོགས།
གསུམ་པ་རྒྱུ་དང་འགལ་བའི་ཁྱབ་བྱ་དམིགས་པས་རྒྱུ་འགོག་པ་ནི། རྒྱུ་
འགལ་བའི་སོགས། བཞི་པ་ཁྱབ་བྱ་དང་འགལ་བའི་ཁྱབ་བྱ་དམིགས་
པས་ཁྱབ་བྱ་འགོག་པ་ནི། ཁྱབ་བྱེད་འགལ་བའི་སོགས། རྟགས་
སྦྱོར་མཐའ་མ་འདིས་ཕན་ཚུན་སྤུངས་འགལ་ལ་བརྟེན་པའི་སྦྱོར་དག་ཚད་
མས་གནོད་འགལ་ཀྱང་བསྟན་པའོ། །གཉིས་པ་རང་བཞིན་གྱི་གཏན་
ཚིགས་ལ་ངོ་བོ་དང་། སྦྱོར་བ་འགོད་ཚུལ་ཏེ་གཉིས་ལས་དང་པོ་ནི།
རང་བཞིན་ནི་སོགས། གཉིས་པ་ནི། དཔེར་ན་སོགས། གསུམ་
པ་འབྲས་བུའི་གཏན་ཚིགས་ལའང་གཉིས་ཀྱི་དང་པོ་ནི། འབྲས་བུ་
ནི་སོགས། གཉིས་པ་ནི། དཔེར་ན་སོགས། གསུམ་པ་རྟགས་
གསུམ་གྱི་གྲངས་ངེས་བསྟན་པ་ལ། བསྒྲུབ་པར་བྱ་བ་སྟེ་གོ་བར་བྱ་
བ་ལ་དངོས་པོ་སྒྲུབ་པ་དང་དགག་པ་གཉིས་སུ་གྲངས་ངེས་པས་དེ་གོ་བར་



78
བྱེད་པའི་རྟགས་ཀྱང་སྒྲུབ་རྟགས་དང་དགག་རྟགས་གཉིས་སུ་གྲངས་ངེས་
པར་བསྟན། གོ་བར་བྱ་བའི་དངོས་པོ་ལ་དོན་ཐ་དད་པ་དང་ཐ་དད་
མ་ཡིན་པ་གཉིས་སུ་ངེས་པས་དེ་དང་འབྲེལ་བའི་གོ་བྱེད་ཀྱི་རྟགས་ཀྱང་འབྲས་
རང་གཉིས་སུ་འདུ་བར་བསྟན། དེ་ལྟར་འབྲེལ་པ་གཉིས་གང་རུང་
དུ་ངེས་པའི་དངོས་པོ་དམིགས་སུ་རུང་བ་ཉིད་མ་དམིགས་པ་ཡིན་ན་དེའི་
ཡུལ་ལ་མེད་པའི་ཤེས་བརྗོད་འཇུག་གསུམ་གྱི་ཐ་སྙད་འཇུག་པས་ན་དེ་ལྟར་
རྟགས་གསུམ་དུ་ངེས་པར་བསྟན་པ་སྟེ་གསུམ་ཡོད། དང་པོ་ནི། དེ་
ལྟར་རྟགས་གསུམ་པོ་སོགས་ གཉིས་པ་ནི། དངོས་པོ་ཡང་
སོགས༑ གསུམ་པ་ནི། དགག་པ་སྒྲུབ་པ་སོགས། གསུམ་པ་
རྗེས་དཔག་ཚད་མ་རང་གི་འཇུག་ཡུལ་དོན་སྤྱིའི་ཡུལ་ལ་རང་མཚན་དུ་ཞེན་
པས་འཇུག་པར་བསྟན་པ་ལ་དངོས་དང་། དོན་སྤྱི་ལ་རང་མཚན་གྱི་
ཡུལ་དུ་ཞེན་པ་མི་འཐད་པའི་རྩོད་པ་སྤོང་བའོ། །དང་པོ་ནི། དེའི་
ཡུལ་ནི་སོགས། གཉིས་པ་ལ་དོན་དུ་འཐད་པ་མེད་ཀྱང་བསམ་པའི་
ལུལ་དུ་འཐད་པར་བསྟན། དེ་ལྟ་མིན་ན་དོན་རང་མཚན་ལ་རེག་
པའམ་ཐོབ་པར་ནུས་པའི་ཡུལ་ཅན་དུ་མི་རུང་བར་ཐལ་བའི་སྐྱོན་འབབ་པར་
བསྟན་པའོ། །དང་པོ་ནི། འོ་ན་རྗེས་སུ་དཔག་པ་སོགས། གཉིས་
པ་ནི། འཐོབ་པར་བྱེད་པ་སོགས། བཞི་པ་དོན་གྱི་སྤྱི་ཙམ་ཞིག་



རྟོགས་པ་དེ་ཉིད་ལ་དོན་རང་མཚན་པ་ཉིད་རྟོགས་པར་སྒྲོ་བཏགས་པ་རྗེས་
དཔག་ཚད་མའི་འབྲས་བུ་ཡིན་པར་བསྟན་པ་ལ། མངོན་སུམ་ཚད་
འབྲས་དང་མཚུངས་པར་བསྟན་པ་དང་། མི་འཐད་པའི་རྩོད་པ་སྤོང་
བའོ༑ །དང་པོ་ནི། འདི་ལ་ཡང་སོགས། གཉིས་པ་ལ་རྩོད་
པ་འགོད་པ་དང་སྤོང་བ་གཉིས་ཀྱི་དང་པོ་ནི། དེ་ལ་མངོན་སུམ་ནི་
སོགས༑ གཉིས་པ་ལ་དཔྱད་ནས་དོན་རང་མཚན་གྱི་ཡུལ་ཅན་དུ་
རུང་བ་མིན་ཡང་མ་དཔྱད་པར་ཐ་སྙད་བྱ་བའི་ཚེ་ན་སྤྱི་དོན་རང་མཚན་པའི་
ཡུལ་ཅན་དུ་འཐད། དེ་ལྟ་མིན་ན་ཕྱི་དོན་རྟོགས་པ་ཡོད་པར་སྨྲ་
པའི་འཇིག་རྟེན་ཐ་སྙད་ཀྱི་འཇུག་པ་མ་ལུས་རྒྱུན་འཆད་པར་ཐལ་བའི་སྐྱོན་
བསྟན་པའོ། །དང་པོ་ནི། བདེན་ཏེ་སོགས། གཉིས་པ་ནི།
བདག་ཅག་གིས་སོགས། གསུམ་པ་སྐབས་ཀྱི་ལེའུའི་མཚན་བསྟན་
ཅིང་བསྡུ་བ་ནི། བྱིས་པ་འཇུག་པའི་སོགས།། །།གཞུང་དོན་
གསུམ་པ་ལ། ཚུལ་གསུམ་པའི་རྟགས་ལས་སྐྱེས་པའི་རང་གི་མཐོང་
དོན་རབ་ཏུ་གསལ་བར་བརྗོད་པ་གཞན་དོན་རྗེས་དཔག་གི་རང་བཞིན་
བསྟན་པ་དང་། སྐབས་ཀྱི་ལེའུའི་མཚན་བསྟན་ཅིང་བསྡུ་བ་སྟེ་
གཉིས་ཡོད། དང་པོ་ལ། གཞན་དོན་རྗེས་དཔག་གི་ངོ་བོ།
སྦྱོར་ངག་གི་རྣམ་གྲངས། སྦྱོར་ངག་ཡན་ལག་གཉིས་ལྡན་ལ་རྩོད་པ་



སྤོང་བ་སྟེ་གསུམ་མོ། །དང་པོ་ནི། གཞན་གྱི་དོན་སོགས།
གཉིས་པ་ལ། སྦྱོར་ངག་རྣམ་པ་གཉིས་ཀྱི་མཚན་ཉིད། ཕྱོགས་
གཉིས་གང་རུང་ལ་བརྟེན་ནས་སྦྱོར་ངག་འགོད་པ་ན་ཚུལ་གསུམ་མ་ཚང་
བར་བརྗོད་དོ་སྙམ་པའི་དོགས་སྤོང་། དེ་ཇི་ལྟར་འགོད་པའི་རྟགས་ཀྱི་
རྣམ་གྲངས་སོ། །དང་པོ་ནི། དེ་ནི་རྣམ་པ་གཉིས་ཏེ་སོགས།
གཉིས་པ་ནི། འོ་ན་ཡང་སོགས། གསུམ་པ་ལ་ཆོས་མཐུན་པ་ཉིད་
ཅན་གྱི་སྦྱོར་བ་དང་། ཆོས་མི་མཐུན་པ་ཉིད་ཅན་གྱི་སྦྱོར་བའོ། །དང་
པོ་ལ་མ་དམིགས་རང་བཞིན་འབྲས་རྟགས་ཀྱི་སྦྱོར་བ་དང་གསུམ་ལས་དང་
པོ་ནི། དེ་ལ་མི་དམིགས་པའི་སོགས། གཉིས་པ་ནི། རང་
བཞིན་གྱི་སོགས། གསུམ་པ་ནི། འབྲས་བུའི་སོགས། གཉིས་
པ་ཆོས་མི་མཐུན་པ་ཉིད་ཅན་གྱི་སྦྱོར་བ་ལའང་གསུམ་དུ་ཡོད་པ་རིམ་པ་
བཞིན་ཏེ། མི་དམིགས་པའི་སོགས། གསུམ་པ་སྦྱོར་ངག་ཡན་
ལག་གཉིས་ལྡན་ལ་རྩོད་པ་སྤོང་བ་ལ། དམ་བཅའ་བའི་ངག་དགོས་
མེད་དུ་བསྟན་པ་དང་། ཉེ་བར་སྦྱོར་བའི་ངག་དགོས་མེད་དུ་
བསྟན་པ་སྟེ་གཉིས་ཡོད། དང་པོ་ལ། དམ་བཅའ་བརྗོད་པ་ནི་
དངོས་བརྒྱུད་གཉིས་ཀས་སྒྲུབ་བྱེད་མིན་པར་བསྟན་པ་དང་། གཏན་
ཚིགས་བརྗོད་པ་བརྒྱུད་ནས་སྒྲུབ་བྱེད་དུ་འགྱུར་བར་བསྟན་པའོ། །དང་



པོ་ནི། གཞན་གྱི་དོན་སོགས། གཉིས་པ་ནི། གཏན་ཚིགས་
ཀྱི་ངག་ཀྱང་སོགས། གཉིས་པ་ཉེར་སྦྱོར་གྱི་ངག་དགོས་མེད་དུ་བསྟན་
པ་ནི། ་ ཉེ་བར་སྦྱོར་བ་ཡང་སོགས། རྩོད་ངག་ཡན་ལག་ལྔ་ལྡན་
དུ་འགོད་པའི་ལུགས་ལ་མཇུག་སྡུད་བརྗོད་པ་དགོས་མེད་དུ་བསྟན་པའང་
དམ་བཅའ་བརྗོད་པ་དགོས་མེད་དུ་བསྟན་པ་དེས་འཐུས། ཡན་ལག་
གསུམ་ལྡན་དུ་བགྲངས་པའི་ལུགས་ལ་དཔེ་རང་ལ་ནུས་པ་ཁྱད་པར་བ་ཟུར་
དུ་མེད་པས་ལོགས་སུ་བགྲངས་པ་དགོས་མེད་དུ་བསྟན་པའང་ཉེར་སྦྱོར་
དགོས་མེད་དུ་བསྟན་པ་དེས་འཐུས་སོ། །གཉིས་པ་སྐབས་བསྡུ་བ་ནི།
བྱིས་པ་འཇུག་པའི་སོགས། བཞི་པ་གྲུབ་པའི་བྱ་བ་ལ་སློབ་དཔོན་
གང་གིས་མཛད་པ་དང་། ལོ་པཎ་གང་གིས་སྒྱུར་བའི་བསྒྱུར་བྱང་སྟེ་
གཉིས་ལས་དང་པོ་ནི། བྱིས་པ་འཇུག་པའི་སོགས། གཉིས་པ་ནི།
རྒྱ་གར་གྱི་སོགས་ཀྱིས་ལེགས་པར་གྲུབ་བོ། །ས་བཅད་དེ་ཉིད་ཀྱང་
གསར་བུ་རྣམས་ལ་ཉེ་བར་མཁོ་བས་བ་ར་ཡ་ནས་སྦྱར་བ་དགེའོ།།
དགེའོ། །དགེའོ།། །།



82
༄༅།
།བྱིས་པ་འཇུག་པའི་རྟོག་གེ་ཞེས་བྱ་བ་བཞུགས་སོ། །
རྒྱ་གར་སྐད་དུ། བཱ་ལ་སྟེ་བྱིས་པ་ཨ་བ་ཏ་ར་ནི་འཇུག་པ་ཏན་རྟོག་གེན་མ་ཞེས་
བྱ་བའོ། །བོད་སྐད་དུ། མཁས་པའི་བྱ་བར་འཇུག་པའི སྔོན་རོལ་པ་བྱིས་པ་རྣམས་
ཚུར་མཐོང་གི་ཡུལ་ལ་འཁྲུལ་པ་བསལ་ནས་ལང་དག་པའི་དོན་ལ་འཇུག་པའི་རྟོག་གེའི་རིག་པ་ཞེས་
བྱ་བ་སྟེ། འཇིག་རྟེན་ཚུར་མཐོང་གི་རྣམ་པར་རྟོག་པ་རང་ག་བ་ལས་མ་འདས་པ་ལ་རྟོག་གེ་ཞེས་བྱ་ལ། དེས་
ན་འདིར་ལང་པལ་ཆེར་ཚུ་རོལ་མཐོང་བའི་གནས་ལ་སྒྲོ་འདོགས་གཅོད་པར་བྱེད་པས་ན་རྟོག་གེར་གྲགས་སོ། །
༈ འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །
༈ རྫོ་གས་པའི་སངས་རྒྱས་གང་གི་གསུང་རབ་ཉི་མའི་འོད་ཟེར་དང་མཚུངས་པ་གང་
གིས་འགྲོ་བ་རྣམས་དངོས་པོའི་དེ་ཁོ་ན་ཉིད་ལ་རྨོངས་པའི་གཏི་མུག་གི། །མུན་པའི་རབ་
རིབ་མ་ལུས་པ་རྣམ་པར་སེལ་བར་མཛད་པ་དང་ཆབ་ཅིག་དངོས་པོའི་དེ་ཁོ་ན་ཉིད་ལ་རྟོགས་པའི་
བློ་གྲོས་རབ་ཏུ་རྒྱས་ཤིང་གསལ་བར་མཛད་པ་པོ་ནི་བཅོམ་ལྡན་འདས་ཁོ་ན་ལས་གཞན་མ་མཆིས་སོ། །དེས་
ན་ས་གསུམ་གནས་ན་མུན་པ་སེལ་བའི་སྒྲོན་མ་གཅིག་པུ་ཡི། །བཅོམ་ལྡན་
འདས་དེ་ཉིད་འཁོར་བ་མ་སྟོང་གི་བར་ཡུན་རིང་རྒྱལ་གྱུར་ཅིག ༈ །འདིར་ཅི་
ཞིག་བཤད་ཅེ་ན། སློབ་དཔོན་ཕྱོགས་ཀྱི་གླང་པོའི་ཚད་མའི་མདོ་དང༌། དེའི་དགོངས་འགྲེལ་དཔལ་ཆོས་
ཀྱི་གྲགས་པས་མཛད་པ་རྒྱས་པ་རྣམ་འགྲེལ། འབྲིང་རྣམ་ངེས། བསྡུས་པ་རིགས་ཐིགས་ཏེ་ལུས་ལྟ་བུའི་
གཞུང་གསུམ་དང་། གཏན་ཚིགས་ཐིགས་པ། འབྲེལ་པ་བརྟག་པ། རྩོད་པའི་རིགས་པ། རྒྱུད་



གཞན་གྲུབ་པ་སྟེ་འཕྲོས་པ་ཡན་ལག་ལྟ་བུའི་གཞུང་བཞི་དང་བཅས་པའི་ཚད་མ་སྡེ་བདུན་དེ་རྣམས་ཀྱི་རྟོག་གེའི་
རྒྱ་མཚོར་བྱིས་པ་རྣམས། །ཚེགས་མེད་པ་ཡིས་འཇུག་བྱའི་ཕྱིར། །ཐབས་
ནི་བདག་གིས་བརྩེ་བ་ཡིས། །ཇི་ལྟར་ནུས་པ་དབྱེ་བར་བྱ།
༈ ་ སྐྱེས་བུ་རྣམས་ཀྱི་དོན་ཕན་པ་དང་མི་བན་པ་ཐོབ་པ་དང་སྤོང་བའི་རྒྱུ་སྟེ་
སྐྱེད་བྱེད་ཀྱི་རྒྱུ་ནི་མ་ཡིན་ཡང་ཕན་པ་དང་མི་ཕན་པ་ཐོབ་པ་དང་སྤོང་བ་དེ་དང་དེའི་རྗེས་སུ་མཐུན་པར་སྒྲུབ་ནུས་
པའི་རྒྱུ་ནིཚད་མ་ཞེས་བྱ་བ་ཁོ་ན་ཡིན་པས་དེ་ཉུང་ངུ། རིམ་པས་མ་ནོར་བར་གཏན་
ལ་དབབ་པར་བྱའོ། ༈ །ཚད་མ་ནི་སླུ་བ་མེད་པ་ཅན་གྱི་ཤེས་པ་
མ་བཟུང་བ་འཛིན་པ་ཡང་ངོ། །སླུ་བར་བྱེད་པ་ནི་ཡིད་མི་བརྟན་པས་
སླུ་བ་སྟེ། ཉེ་བར་ཏེ་དང་པོར་མཐོང་བའི་དོན་རང་མཚན་པ་འཐོབ་པར་བྱེད་
པ་མ་ཡིན་ནོ། །མི་སླུ་བ་ནི་སླུ་བ་མེད་པ་སྟེ། ཉེ་བར་མཐོང་བའི་
དོན་འཐོབ་པར་བྱེད་པའོ། །དེའང་ལས་སུ་བྱ་བ་གང་ལ་མི་སླུ་ན། ཇི་ལྟར་བཅད་པའི་
དོན་རང་མཚན་ལའོ། །བྱེད་པ་པོ་གང་གིས་མི་སླུ་ན། ཚད་མ་གཉིས་ཀྱི་བློ་དེས་སོ། ཇི་ལྟར་མི་སླུ་ན།
དེ་གཉིས་ཀྱིས་ལོད་པར་བཅད་ན་ལོད་པར་མི་སླུ། མེད་པར་བཅད་ན་མེད་པར་མི་སྤྱི། དེ་བཞིན་དུ་ཡིན་
པར་བཅད་ན་ཡིན་པར་མི་སྐུ། མིན་པར་བཅད་ན་མིན་པར མི་སླུ་བ་སྟེ། བཅད་པ་ལྟར་དོན་ལ་དེ་ལྟར་
གནས་པར་འགྱུར་བའོ། །དེ་ལྟ་བུ་གང་ལ་ཡོད་པ་དེ་ནི་སླུ་བ་མེད་པ་ཅན་ནོ། །མ་
བཟུང་བ་ནི་སྔོན་གྱི་ཤེས་པ་གཞན་གྱིས་ངེས་པར་མ་རྟོགས་པ་སྟེ། དེ་
འཛིན་པ་ནི་མ་བཟུང་བ་འཛིན་པའོ། །བཤད་མ་ཐག་པ་དེས་ནི་གང་ཉེ་བར་



84
མཐོང་བའི་དོན་འཐོབ་པར་བྱེད་པ་སྔོན་མེད་པའི་སྤྱོད་ཡུལ་ཅན་གྱི་ཤེས་པ་ ་
དེ་ནི་ཚད་མའོ་ཞེས་བསྟན་ཏོ། །གལ་ཏེ་འཐོབ་པར་བྱེད་པའི་ཤེས་པ་
ཚད་མ་ཡིན་ན། འདི་ལྟར་ཤེས་པ་ནི་རིག་པར་བྱེད་པ་ཉིད་དུ་སྐྱེས་པ་ཙམ་ཡིན་པས་ན་ཤེས་པ་
གང་གིས་དོན་ལ་འཇུག་པར་མི་འགྱུར་བའམ། གལ་ཏེ་ཞུགས་སུ་ཆུག་ན་ཡང་
དོན་རང་མཚན་གྱི་ཡུལ་དང་ཡུལ་ཅན་ནི་སྐད་ཅིག་མ་ཉིད་ཀྱི་ཕྱིར་ན་ཇི་ལྟར་ཡང་དོན་ཐོབ་པར་མི་འགྱུར་
བ་དེ་ནི་འཐོབ་པར་བྱེད་པ་མ་ཡིན་པའི་ཕྱིར་ཚད་མ་མ་ཡིན་པར་འགྱུར་རོ་
ཞེ་ན། ཉེས་པ་འདི་ནི་མེད་དེ་ཐོབ་པ་ཉིད་མེད་ན་ཡང་འཐོབ་པར་
བྱེད་པར་རུང་བ་ནི་འཐོབ་པར་བྱེད་པ་ཞེས་བརྗོད་དེ། དཔེར་ན་གོ་
ཆ་མ་གྱོན་ན་ཡང་རྒྱལ་རིགས་དུས་གཞན་དུ་གོ་ཆ་གྱོན་དུ་རུང་བ་ནི་གོ་ཆ་གྱོན་
པ་ཞེས་བརྗོད་པ་བཞིན་ནོ། །དེ་ལྟར་ན་ཚད་མ་ཉིད་དེ་ཡང་དོན་འཐོབ་
པར་བྱེད་པ་ཉིད་དུ་གདགས་པ་ལ་འགལ་བ་མེད་དོ། །གང་ལ་འཐོབ་པར་
བྱེད་པ་རུང་བ་ཉིད་ཀྱང་མེད་པ་དེ་ནི་འཐོབ་པར་བྱེད་པ་ཉིད་ཀྱང་མེད་པ་
དེའི་ཕྱིར་ཚད་མ་མ་ཡིན་པ་ཉིད་དོ། །དེས་ན་ཤེས་པ་ནི་དོན་དང་ཕྲད་པར་བྱེད་པ་མ་
ཡིན་མོད། འོན་ཀྱང་དོན་ལ་སྐྱེས་བུ་འཇུག་པར་བྱེད་པས་ན་དོན་དང་ཕྲད་པར་བྱེད་པ་ཡིན་ནོ། །དེ་ཡང་
དོན་དང་འདྲ་བའི་བློ་སྐྱེས་པ་ཁོ་ན་ཚད་མ་ཡིན་ལ། དེས་དོན་ལ་སྐྱེས་བུ་བཅུག་པར་གྱུར་པ་ནི་དོན་དང་ཕྲད་
པར་གྱུར་པ་ཡང་ཡིན་ནོ། །དེ་བས་ན་མ་བཟུང་བ་འཛིན་པའི་བུལ་ཅན་ནི་ཚད་མ་ཡིན་ཏེ། དོན་དང་འདྲ་
བར་སྐྱེས་པའི་ཤེས་པ་གང་གིས་ཐོག་མ་ཉིད་དུ་རྟོགས་པ་དེ་ཉིད་ཀྱིས་སྐྱེས་བུ་རྣམས་དོན་ལ་བཅུག་ཅིང་དོན་དང་



85
ལྟ
ཕྲད་པར་གྱུར་པ་སྟེ། དོན་དེ་ཁོ་ན་དང་ཕྲད་པ་ལ་ཤེས་པ་གཞན་གྱིས་ལྷག་པར་ཅི་ཡང་བྱར་མེད་དོ། །དེས་
ན་རྟོགས་ཟིན་རྟོགས་པའི་བཅད་ཤེས་སམ་བཅད་པའི་ཡུལ་ཅན་ནི་ཚད་མ་མ་ཡིན་ནོ། །དེ་ལྟར་མ་བཟུང་བ་
འཛིན་པའི་ཤེས་པ་ལོད་ན་ནི་སྔར་མཐོང་བ་དེ་དྲན་ནོ། །དྲན་པ་ལས་མངོན་པར་འདོད་དོ། །མངོན་པར་
འདོད་པ་ལས་རབ་ཏུ་འཇུག་གོ། །རབ་ཏུ་ཞུགས་པ་ལས་ནི་དོན་དང་ཕྲད་པར་འགྱུར་བ་ཡིན་ནོ། །
སླུ ་བ་མེད་པ་ཅན་སྨོས་པས་ནི་སླུ་བར་བྱེད་པའི་སྨིག་རྒྱུ་ལ་ཆུར་
འཛིན་པ་དང་རབ་རིབ་ཀྱིས་ཟླ་བ་གཉིས་སུ་མཐོང་བ་ལ་སོགས་པ་བསལ་ལོ། །ཤེས་
པ་སྨོས་པས་ནི་བྱེ་སྨྲ་སོགས་ཀྱིས་ཤེས་པ་མ་ཡིན་པའི་དབང་པོ་གཟུགས་ཅན་པ་ཚད་མར་
འདོད་པ་དང་དེ་བཞིན་དུ་སྲང་གིས་ཀྱང་རེག་བྱ་ལྕི་ཡང་མི་སླུ་བ་དང་ཡུལ་ཡོད་མེད་རང་གི་ངོ་བོས་ཀྱང་མི་སླུ་བའི་
ཚད་མ་ཡོད་པར་འདོད་པ་ལ་སོགས་པ་བསལ་ལོ། །གང་གི་ཕྱིར་དབང་པོ་ལ་སོགས་པ་དོན་
མ་ནོར་བར་འཇལ་བའི་རྒྱུ་ཇི་སྙེད་ཡོད་དུ་ཟིན་ཀྱང་དོན་དང་འདྲ་བ་སྐྱེས་པའི་བློ་མེད་པར་དེ་དག་གིས་འཇུག་ལྡོག་
གི་དོན་ལ་ལོངས་སུ་གཅོད་པར་ནུས་པ་ཅུང་ཟད་ཀྱང་མེད་པས་སོ། །མ་བཟུང་བ་འཛིན་པ་
སྨོས་པས་ནི་བཟུང་བ་འཛིན་པའི་དྲན་པ་བསལ་ལོ། །དེ་ལྟ་བུ་ནི་ཚད་མ་སྔ་
མས་བཅད་ཟིན་པའི་གཟུང་དོན་མ་ཉམས་པར་འཛིན་པ་ཙམ་ཡིན་པས་ན། བཅད་ཤེས་སམ་མིང་གཞན་ཀུན་
རྫོབ་ཤེས་པའམ་ངེས་ཤེས་རྣམས་སུ་གྲགས་པ་དེ་ནི་ཚད་མར་མི་འདོད་དེ། མི་སླུ་བའི་བྱ་བ་ཚད་མ་སྔ་མས་
བྱས་ཟིན་པའི་ཕྱིར་དང་། དེའི་སྟོབས་ལས་དེ་རྣམས་དོན་མཐུན་གྱི་ཤེས་པར་གྱུར་པ་ཡིན་གྱི། རང་སྟོབས་
ཀྱིས་མ་ཡིན་པའི་ཕྱིར་རོ། ༈ །དེ་ནི་རྣམ་པ་གཉིས་ཏེ། མངོན་སུམ་དང་
རྗེས་སུ་དཔག་པའོ། །བརྟེན་པར་གྱུར་པ་ནི་བརྟེན་པའོ། །དབང་



86
པོ་ནི་མིག་ལ་སོགས་པའི་དབང་པོ་ལྔ་པོ་སྟེ། དེ་ལ་བརྟེན་པའི་ཤེས་པ་
ནི་མངོན་སུམ་མོ། །དབང་པོ་ལ་བརྟེན་པ་ཡིན་པས་ན་མངོན་སུམ་ཞེས་བརྗོད་པ་དེ་
ནི་མངོན་སུམ་གྱི་སྒྲའི་བཤད་པའི་རྒྱུ་མཚན་ཙམ་མོ། །དེ་ཡང་ཇི་ལྟར་ན་དབང་
པོའི་ཤེས་པ་ཞེས་གྲགས་པ་དེ་ཉིད་ནི་ཡུལ་དབང་གཉིས་ཀ་ལ་རག་ལས་དེ་སྐྱེ་བའི་ཤེས་པ་ཡིན་མོད་ཀྱང་དབང་པོའི་
སྒོ་ནས་བརྗོད་ཅིང་ལུལ་དེས་ཁྱད་པར་དུ་བྱས་ནས་མི་བརྗོད་པ་ནི། དབང་པོ་གཟུགས་ཅན་པ་ལྔ་ལས་སྐྱེས་
པའི་ཤེས་པ་ལ་དབང་ཤེས་ཞེས་དང་། བྱེ་བྲག་ཏུ་མིག་ཤེས་སྣ་ཤེས་སོགས་ཀྱི་སྒོ་ནས་བཏགས་ན་ཤེས་པ་དེ་
དང་དེ་གོ་ནུས་ཀྱི། ལུལ་ཤེས་དང་གཟུགས་ཤེས་སོགས་ཀྱི་སྒོ་ནས་བརྗོད་ན་ནི་གཞན་ཡིད་དང་ལང་ཐུན་
མོང་གི་མིང་དུ་འགྱུར་བའི་ཕྱིར་ན་དབང་པོའི་མངོན་སུམ་ཞེས་བརྡ་མཛད་པ་ཡིན་ཀྱང་། །མངོན་སུམ་གྱི་
སྒྲ་འཇུག་པའི་རྒྱུ་མཚན་ནི། མངོན་སུམ་ཞེས་གྲགས་པའི་སྒྲའི་དོན་གྱི་ནུས་པས་ནི་
དོན་མངོན་སུམ་དུ་བྱེད་པ་ཉིད་ཡིན་པན་ཆད་དེ་ཐམས་ཅད་ལ་མངོན་སུམ་ཞེས་འཇུག་པར་བྱའོ།།
མངོན་སུམ་གྱི་སྒྲ་བཤད་རྣམ་པ་གཉིས་སུ་བསྟན་པ་དེས་ནི་དོན་གྱི་རྣམ་པ་གང་ཟླ་བ་གཉིས་སྣང་ལྟ་བུ་
ཅི་ཡང་རུང་སྟེ། ཟླ་གཅིག་ལྟ་བུའི་དོན་དམ་སྟེ་བཅོས་མ་མ་ཡིན་པའི་བདག་ཉིད་
ཀྱང་རུད་དེ་ཉིད་མངོན་སུམ་དུ་བྱེད་པའི་དོན་ཏེ། དེ་གཉི་གར་ཡང་མངོན་
སུམ་གྱི་སྒྲའི་བརྗོད་བྱར་གྲུབ་མཐར་ཞུགས་པ་དང་མ་ཞུགས་པའི་མཁས་བླུན་ཀུན་ལ་ཐུན་མོང་དུ་གྲགས་
སོ་་ །གཞལ་བྱ་མངོན་གྱུར་གྱི་ལུལ་ཅན་ནི་མཐོང་བ་སོགས་ཀྱིས་མཚོན་པས་ན་སྐབས་འདིར་ནི་རྗེས་
དག་འདིས་ལྐོག་གྱུར་གྱི་གཞལ་བྱ་དཔོག་པར་བྱེད་པས་ན་དཔག་པ་ཞེས་བརྡ་སྦྱར་བ་སྟེ།
ཇི་ལྟར་དཔོག་ན། ཚུལ་དང་པོར་ཕྱོགས་ཆོས་སམ་རྟགས་བཟུང་ནས་ཚུལ་གཉིས་པ་དང་གསུམ་པར་



87
བསྒྲུབ་པར་བྱ་བའི་ཆོས་དང་སྒྲུབ་པར་བྱེད་པ་གཉིས་ཀྱི་འབྲེལ་པ་གཉིས་གང་རུང་ཚུལ་བཞིན་དྲན་པའི་
རྗེས་སུ་རྟགས་འཛིན་གྱི་སེམས་རྗེས་དཔག་འདིས་དཔོག་པས་ན་རྗེས་སུ་དཔག་པའོ།།
འདི་ཡང་བརྗོད་པའི་ཚིག་ཙམ་གྱིས་ནི་བསྒྲུབ་བྱའི་ཚིག་ལྟ་ཅི་སྒྲུབ་བྱེད་ཀྱི་ཚིག་ཉིད་ཀྱིས་ཀྱང་མིན་པས་ན་སྒྲུབ་
བྱེད་རྟགས་ཀྱི་དོན་གྱི་ཁྱད་པར་ཚུལ་གསུམ་གྱི་ནུས་པའི་དབང་གིས་ལྐོག་གྱུར་གྱི་དོན་དཔོག་
པ་འཐོབ་བོ། །བཤད་མ་ཐག་པ་དེས་ནི་གང་ཤེས་པར་འདོད་པའི་བྱེ་བྲག་མི་རྟག་པ་
ལྟ་བུའི་ཁྱད་པར་གྱི་ཆོས་དང་ལྡན་པའི་སྒྲ་ལྟ་བུའི་ཆོས་ཅན་གྱི་ཁྱད་པར་ཏེ་ཆ་ཤས་ལ་གནས་ཤིང་
ཡོད་པའི་རྟགས་ཀྱི་ཆོས་དུ་བ་ལྟ་བུ་མངོན་སུམ་མམ་བྱས་པ་ལྟ་བུ་རྗེ་དཔག་གིས་མཐོང་བ་དང་ལྡན་
པ་དང་། དེའི་རྗེས་སུ་ཕྱོགས་ཀྱི་ཆོས་སུ་འོད་པའི་རྟགས་དེ་དང་བསྒྲུབ་པར་བྱ་བའི་ཆོས་ཞེས་
ཀྱང་བྱ་ལ་མིང་གཞན་རྟགས་ཅན་གྱི་འབྲེལ་པ་ཡང་དྲན་པ་དང་ལྡན་པས་ལྐོག་ཏུ་
གྱུར་པའི་དངོས་པོ་ལ་དཔག་པའམ་དམིགས་པར་ནུས་པའི་རྣམ་པར་ཤེས་པ་སྐྱེ་བར་
འགྱུར་བ་དེ་ཉིད་ལ་རྗེས་སུ་དཔག་པའི་སྒྲས་བརྗོད་དོ། །དེ་ལྟར་མངོན་
སུམ་དང་རྗེས་སུ་དཔག་པའི་དབྱེ་བས་ཚད་མ་ནི་རྣམ་པ་གཉིས་ཉིད་དོ། །
༈ རྣམ་པ་གཉིས་ཏེ་ཞེས་སྨོས་པས་ནི་ཚད་མ་གཅིག་དང་། གསུམ་
དང་༑ བཞི་དང་། ལྔ་དང་། དྲུག་གོ་སྙམ་དུ་ལོག་པར་རྟོག་
པ་རྣམས་བསལ་བ་ཡིན་ནོ། །དེ་ལྟར་ཡང་ཕུར་བུ་པ་རྣམས་ནི་ཚད་མ་
ནི་མངོན་སུམ་ཁོ་ནའོ་སྙམ་མོ། །སེར་སྐྱ་བ་རྣམས་ནི་མངོན་སུམ་དེ་དང་།
རྗེས་སུ་དཔག་པ་དང་། སྒྲ་ལས་བྱུང་བ་ལང་ངོ་སྙམ་མོ། །རིགས་



པ་ཅན་རྣམས་ནི་དེ་གསུམ་དང༌། ཉེ་བར་འཇལ་བ་དཔེ་ཡང་ངོ་སྙམ་མོ། །རྒྱལ་
དཔོགས་པ་རྣམས་ནི་དེ་བཞི་དང་། དོན་གྱིས་གོ་བ་ཡང་ངོ་སྙམ་མོ།།
གཞོན་ནུ་མ་རྣམས་ནི་དེ་ལྔ་དང༌། དངོས་པོ་ཡང་ངོ་སྙམ་མོ། །དངོས་
པོ་ཚད་མར་གྲགས་པ་རྒྱལ་དཔོག་པའི་ལུགས་སུ་མཛད་པའང་འདུག ཙ་ར་ཀ་པས་རིགས་པ་དང་མི་
རིགས་པ་དང་སྲིད་པ་དང་ཞེས་གྲགས་པ་དང་སྙམ་དུ་སེམས་པ་དང་དེ་ལས་གཞན་པ་དག་ཀྱང་ཡོད་དོ་ཞེས་ཟེར་
བ་ཡང་ངོ། །གྲངས་ཀྱི་གཞི་མངོན་སུམ་དང་རྗེས་སུ་དཔག་པ་ཞེས་སྨོས་པས་ནི་རྣམ་པ་
གཞན་གྱི་གཉིས་ཉིད་བསལ་ལོ། །དེ་ལྟར་ཡང་བརྡ་སྤྲོད་པ་རྣམས་
ཚད་མ་ནི་གཉིས་ཏེ། མངོན་སུམ་དང་སྒྲ་ལས་བྱུང་བ་ལང་ངོ་ཞེའོ།།
༈ དེ་ལ་མངོན་སུམ་ནི་སྒྲ་དོན་འདྲེར་རུང་གི་རྟོག་པ་དང་བྲལ་ཞིང་འཐོབ་པར་བྱ་
བའི་ཡུལ་ལ་མ་འཁྲུལ་པའམ་ཕྱིན་ཅི་མ་ལོག་པའོ། །ཤེས་པ་གང་རྟོག་པ་སྟེ། རྟོག་
པ་རང་ཉིད་དང་བྲལ་བ་སྟེ་སྤངས་པ་དང༌། མ་ཟད་མ་འཁྲུལ་པ་
ཡང་ངོ། །དེ་ཉིད་མངོན་སུམ་སྟེ། དོན་མངོན་སུམ་དུ་བྱེད་པ་
ཅན་གྱི་ཤེས་པ་ནི་མངོན་སུམ་མོ། །རྟོག་པ་དང་འཁྲུལ་པ་དག་ལ་
དོན་གྱི་ངོ་བོ་མངོན་སུམ་དུ་བྱེད་པ་ཉིད་ཡོད་པ་མ་ཡིན་ནོ། ༈ །རྟོག་
པ་དེ་ཡང་གང་ཞེ་ན། དེ་ལྟར་ཡང་སྒྲ་དོན་འདྲེར་རུང་ཞེས་སྨོས་པའི་སྒྲ་ནི་རང་མཚན་པ་མིན་གྱི་སྒྲ་
ཕྱིདང་འདྲེར་རུང་བའི་དོན་ཡང་རང་མཚན་པ་མིན་གྱི་དོན་གྱི་ཕྱིའི་རྣམ་པར་རྟོག་པ་ནི་རྟོག་
པ་སྟེ། དེ་ལྟ་བུའི་སྒྲ་ཉི་དང་འདྲེས་པ་ཡོད་དམ་མེད་ཀྱང་རུང་བ་ལ། དོན་



སྤྱིའི་རྣམ་པར་རྟོག་པ་དེར་སྒྲ་སྤྱི་དང་འདྲེར་རུང་བ་ལ་དོན་གྱི་སྤྱིའི་རྣམ་པར་རྟོག་པ་གང་ཡིན་
པ་དེ་ལ་རྟོག་པ་ཞེས་བྱའོ། །དེ་ཡང་ཤེས་པ་ཁ་ཅིག་ནི་སྒྲ་དང་འདྲེས་པར་སྣང་བ་ཡིན་ཏེ། དཔེར
ན་བརྡ་ལ་བློ་བྱང་བ་རྣམས་ཀྱིས་བུམ་པའི་དོན་ལ་རྟོག་པ་ན་བུམ་པའི་སྒྲ་དང་འདྲེས་པའི་དོན་འཛིན་པ་ལྟ་བུའོ། ཁ
ཅིག་ནི་མངོན་པར་བརྗོད་པའི་སྒྲ་དང་མ་འདྲེས་པ་ཡིན་ན་ཡང་སྒྲ་དང་འདྲེར་རུང་བར་སྣང་བ་ཡིན་ཏེ། བྱིས
པ་བརྡ་ལ་བློ་མ་བྱང་བ་རྣམས་ཀྱི་རྟོག་པ་ལྟ་བུའོ། །དེ་ལས་འདིར་རུང་བ་སྨོས་པས་ནི་སྒྲ་དོན་
གྱི་རྟོག་པ་མ་ཚང་བའི་བྱིས་པ་རྣམས་དང་དུད་འགྲོ་རྣམས་ཀྱི་རྟོག་པ་ཡང་
ཡོངས་སུ་བཟུང་བ་ཡིན་ནོ། །བྱིས་པ་དང་དུད་འགྲོ་དེ་དག་གིས་ནམ་ཡང་
སྒྲས་སྦྱར་བའི་དོན་མི་འཛིན་ཏེ། སྒྲ་དང་འདྲེར་རུང་བ་ནི་འཛིན་པ་
ཉིད་དོ། །བྱིས་པ་དང་དུད་འགྲོ་དེའི་སྣང་བ་དོན་གྱི་སྤྱིའི་རྣམ་པ་ནི་ཅི་སྟེ་སྒྲ་དང
འདྲེས་པ་མ་ཡིན་དུ་ཟིན་ཀྱང་དུས་གཞན་ན་དོན་ལས་སྐྱེས་པ་མ་ཡིན་ཞིང་འདོད་པ་ཙམ་ལ་རག་ལུས་
པའི་སྒྲའམ་བརྡའི་བྱེ་བྲག་གིས་རྗེས་སུ་བྱེད་པའི་སྒྲ་བརྗོད་པར་ནུས་པ་ཉིད་ཀྱི་
ཕྱིར་ན། བྱིས་པ་སོགས་དེ་རྣམས་ལ་ད་ལྟའི་དུས་ནས་ཀྱང་རྟོག་པ་མེད་པ་ཉིད་དོ་
སྙམ་དུ་བསམ་པར་མི་བྱའོ། །བྱིས་པ་སོགས་དེས་རང་ལ་འདོད་པའི་དགོས་པ་
བྱུང་བ་དག་ལ་ཆུ་ལྟ་བུ་འདོད་པ་དང་མེ་ལྟ་བུ་མི་འདོད་པ་དེ་ལ་རིམ་པ་བཞིན་དུ་ལེན་པ་
དང་སྤོང་བ་དག་མཐོང་བའི་ཕྱིར་རོ། །དེ་ལྟར་ཡང་དུད་འགྲོ་དང་
བྱིས་པ་ཆུང་དུ་རྣམས་ཀྱང་འདོད་པ་ལེན་པ་དང་མི་འདོད་པ་སྤོང་བར་བྱེད་
པ་མཐོང་སྟེ། འདི་ལྟ་བུའི་དོན་གྱི་རྟོག་པ་འདི་དོན་རང་མཚན་གྱི་ངོ་བོ་



མངོན་སུམ་དུ་བྱེད་པ་ཉིད་ནི་མ་ཡིན་ནོ། །དོན་རང་མཚན་གྱི་ངོ་བོ་ནི་སྒྲས་
བསྲེས་ཤིང་བརྗོད་པར་མི་ནུས་ཏེ། སྒྲ་ལས་བྱུང་བའི་བློ་སྐྲ་རྩི་དང་དོན་སྤྱིའི་རྣམ་པ་
ལ་དོན་མངོན་སུམ་རང་མཚན་པ་ཇི་ལྟ་བ་བཞིན་དུ་སྣང་བ་ནི་མེད་པའི་ཕྱིར་རོ།།
དེ་ཡང་། ཤིང་སོགས་མེ་དང་འབྲེལ་བས་བསྲེགས་ཤིང་མེད་པར་གྱུར་པ་ནི།།
ཤིང་ལས་རྣམ་པ་གཞན་དུ་ཚིག་པ་ནེ་བྱ་བ་ཉིད་དུ་གྱུར་པར་སེམས་སོ། །དེ་ནི་བསྲེགས་པ་
དངོས་མེད་ཡིན་པས་བརྗོད་པའི་ཡུལ་དུ་མི་གནས་ཀྱང་སྲེག་པའི་སྟེ་སྲེག་པ་ཞེས་བྱ་བའི་སྒྲ་ཙམ་པ་དེ་ཡིས་
བསྲེགས་ཟིན་པའི་དོན་གྱི། །རྣམ་པ་ཞིག་ཤིང་རང་མཚན་པ་ལས་གཞན་དུ་དོན་སྤྱིའི་
ངོར་སྣང་བར་འགྱུར་བ་དེ་ལ་བརྟེན་ནས་ཡིན་ནོ། །ཞེས་གསུངས་སོ། །དེས་ན་
སྒྲས་བརྗོད་པར་ནུས་པ་ཉིད་ཀྱི་དོན་ནི་རྟོག་པ་དང་འདྲེ་བ་ཡི་དོན་གྱི་རྣམ་པ་ལས་
གཟུང་བར་བྱའོ། །མངོན་དུ་བྱ་བ་ཅི་དོན་རང་མཚན་ནི་བརྗོད་པར་བྱ་བ་མ་
ཡིན་པའི་ངོ་བོས་དངོས་པོ་མངོན་དུ་བྱོན་རུང་བ་ཡི་དོན་རང་མཚན་དེ་ནི་སྒྲ་དང་
འདྲེ་བ་མ་ཡིན་པ་ཉིད་དོ། །དེ་ལྟ་ན་རྟོག་པ་ལ་དངོས་པོ་མངོན་དུ་
བྱར་མེད་པར་གྲུབ་བོ། །རྟོག་བྲལ་མ་འཁྲུལ་པའི་ཤེས་པ་ཞེས་བྱ་བའི་ཟུར་ཕྱི་མ་འཁྲུལ་
པའི་ཤེས་པ་ཡང་གང་ཞེ་ན། མིག་གི་གནོད་པ་རབ་རིབ་དང་། མགལ་མེ་མྱུར་
དུ་བསྐོར་བ་དང་། གྲུས་འགྲོ་བའི་གྲུར་ཞུགས་པ་དང་། རླུང་དང་མཁྲིས་པ་
འཁྲུག་པས་ཁམས་མ་སྙོམ་པའི་འཁྲུག་པ་ལ་སོགས་པ། རབ་རིབ་ཀྱིས་ཟླ་བ་གཉིས་སུ་མཐོང་
བའི་འཁྲུལ་པ་སྐྱེད་པ་དང་མྱུར་དུ་སྐོར་བས་མགལ་མེ་ལ་འཁོར་ལོར་སྣང་བ་དང་གྲུར་ཞུགས་ཏེ་འགྲོ་བས་ཆུ་ངོགས་



བུ
ཀྱི་ཤིང་འགྲོ་བར་མཐོང་བ་དང་རླུང་མཁྲིས་སོགས་འཁྲུག་པས་ཁམས་མ་སྙོམ་པས་ནི་དངོས་བོ་འབར་བ་ལ་སོགས་
པར་མཐོང་བ་སོགས་ཀྱི་འཁྲུལ་པ་བསྐྱེད་པའི་ནུས་པའོ། །དེ་དག་ནི་དོན་བྱ་བ་
བྱེད་པའི་ངོ་བོ་ལ་ཕྱིན་ཅི་ལོག་པ་ཉིད་དེ་དེས་ན་འཁྲུལ་པའི་སྣང་བའོ། །སྒྲ་
ཤད དང་ཟླ་གཉིས་སོགས་འཁྲུལ་སྣང་ཡིན་པ་དེ་ཇི་ལྟར་ན་དེ་ནི་འཇིག་རྟེན་ན་དོན་རང་མཚན་གྱི་དངོས་པོ་ཉིད་
དུ་ཆོས་པའམ་འདོད་པ་མེད་པར་དོན་རང་མཚན་ལས་རྣམ་པ་གཞན་མེད་པ་གསལ་སྣང་ཙམ་དུ་རྣམ་
པར་གཞག་པ་ཡིན་པས་ན་དེ་ལ་དོན་མངོན་དུ་བྱེད་པར་ཇི་ལྟར་འགྱུར་ཏེ། དོན་
རང་གི་ངོ་བོ་སྣང་བ་ནི་དོན་མངོན་དུ་བྱེད་པའི་སྒྲའི་བརྗོད་པར་བྱ་བ་ཉིད་ཀྱི་
ཕྱིར་ཏེ། སྐྲ་ཤད་ལ་སོགས་པ་དེ་དག་གལ་ཏེ་འཇིག་རྟེན་ན་དོན་དུ་གྲུབ་པ་ཉིད་དུ་འདོད་པ་ཡིན་ན་ནི་དེ་
འཁྲུལ་སྣང་ཡིན་པར་ཡང་འདོད་པར་མི་འགྱུར་བའི་ཕྱིར་རོ། །དེས་ན་འཁྲུལ་པ་ལ་ཡང་
དོན་མངོན་དུ་བྱེད་པ་མེད་པ་སྟེ། དོན་མངོན་དུ་བྱེད་པ་ཞེས་བྱ་བ་ནི་དངོས་པོ་མངོན་དུ་
བྱེད་པ་ཞེས་བྱ་བ་ཉིད་དུ་གྲུབ་བོ། །རྒྱུ་མཚན་འདི་ལས་ན་མངོན་དུ་བྱེད་པའི་རྣམ་
པར་ཤེས་པ་ནི་དོན་རང་མཚན་མངོན་དུ་བྱེད་པ་ཉིད་དུ་ངེས་པས་སྒྲ་དོན་འདྲེར་རུང་གི་
རྟོག་པ་དང་ཟླ་གཉིས་ལྟ་བུའི་འཁྲུལ་པ་དག་ལས་ལྡོག་པར་གྱུར་པ་ནི། རྟོག་
པ་དང་བྲལ་ཞིང་མ་འཁྲུལ་པ་ཡང་ངེས་པར་གཞག་གོ། ༈ །འདིས་
ནི་འདི་དག་བསལ་བ་ཡིན་ཏེ། ཕྱི་རོལ་པ་དག་གི་གྲུབ་མཐའ་གང་ལས། སྒྲ་
རྗེས་འགྲོ་མ་གཏོགས་ཤེས་པ། །གང་དེ་འཇིག་རྟེན་ན་ཡོད་མིན། །ཤེས་
པ་ཐམས་ཅད་སྒྲ་དང་ནི། །རྗེས་སུ་འདྲེས་པ་ལྟ་བུར་སྣང་། །རྟོག་



92
པ་ངག་གི་ངོ་བོ་ལས། །འདས་ན་རྟོག་པའི་གསལ་བ་ཡང་། །གསལ་
མི་འགྱུར་བར་དེ་ཤེས་པའོ། །ཞེས་སྒྲ་ནི་ཤེས་རྟོག་གི་སྲོག་ལྟ་བུའོ་ཟེར་རོ། །རྟོག་
བཅས་ཀྱི་ཤེས་པ་ཐམས་ཅད་སྒྲའི་རྗེས་སུ་སོང་བའི་ངོ་བོ་ཉིད་དུ་གནས་ན་ལང་
མངོན་སུམ་གྱི་ཤེས་པ་འགའ་ཡང་དོན་གྱི་ངོ་བོ་མངོན་དུ་བྱེད་པ་དང་འབྲེལ་བའི་
ཕྱིར་རོ། །འདི་ལྟར་རྟོག་པ་དང་བྲལ་བའི་མངོན་སུམ་ཉམས་སུ་མྱོང་
བས་གྲུབ་པ་ལ་ཡང་ཇི་ལྟར་བསྙོན་དུ་རུང་། མཐོང་རྟོག་གཅིག་ཏུ་འདོད་པ་དག་གི་
ལུགས་ལྟར་ན་ཡང་དེ་ལྟར་བོད་པ་ཡང་དཔེར་ན་ཡིད་ཀྱི་ཤེས་པས་རྟར་རྣམ་པར་རྟོག་པའི་དུས་
ན་ཡང་མིག་གི་མདུན་དུ་བ་ལང་མངོན་སུམ་མཐོང་བ་ཉམས་སུ་མྱོང་བ་དེ་ཉིད་དེ།
བ་ལང་མངོན་སུམ་དུ་མཐོང་བ་རྣམ་པར་རྟོག་པ་མེད་པ་དེ་ཉིད་ཀྱང་མངོན་སུམ་མོ།།
དུས་དེའི་ཚོ་ཡིད་ཀྱི་རྟོག་པས་རྟར་རྣམ་པར་རྟོག་པ་འདི་ཉིད་བ་ལང་མཐོང་བའི་བདག་
ཉིད་དོ་སྙམ་དུ་བརྟག་པར་རམ་འདོད་པར་ནི་མི་ནུས་ཏེ། ལྐོག་ཤལ་དང་ལྡན་པ་
རང་གི་མིང་བ་ལང་གིས་དྲངས་པའི་བ་ལང་གི་སྒྲ་ནི་རྟར་རྣམ་པར་རྟོག་པ་དུས་དེའི་ཚེ་
མི་འཛིན་ཏེ་རྟོག་གཉིས་ཅིག་ཅར་འབྱུང་བ་མི་སྲིད་པའི་ཕྱིར་རོ། །དེས་ན་རྟོག་རྟོག་མེད་ཀྱི་
ཡུལ་ཐ་དད་པས་བསྐྱེད་པའི་ཤེས་པ་རིགས་མི་མཐུན་དུ་མ་ཅིག་ཅར་སྐྱེར་རུང་བ་ཆོས་ཉིད་ཡིན་པས་དེ་ཁེགས་མི་
ནུས་ཀྱང་འདིར་རྟོག་རྟོག་མེད་ཀྱི་ལུལ་མ་བྱེད་པར་མཐོང་བཞིན་པ་རང་དུས་ཀྱི་རྟོག་པ་ལ་ཡང་གསལ་བར་སྣང་
བ་ཡོད་སྙམ་དུ་འཁྲུལ་པ་ཡིན་ནོ། །བཤད་མ་ཐག་པ་འདི་ཉིད་ཀྱིས་ནི་རྟར་རྣམ་པར་རྟོག་
པ་དང་དུས་མཉམ་པར་བ་ལང་དུ་རྣམ་པར་རྟོག་པ་བསལ་བ་ཉིད་དོ།།



93
དེས་ན་བཤད་མ་ཐག་པ་དེས་ནི་རྒྱལ་དཔོག་པ་དག་གིས་མངོན་སུམ་གྱིས་མཐོང་བཞིན་པའི་དོན་ལ་འདིའོ་ཞེས་ངོ་
ཤེས་པའི་རྟོག་པ་དག་ཀྱང་དབང་པོའི་མངོན་སུམ་དུ་འདོད་དེ་མངོན་སུམ་དང་ངོ་ཤེས་པའི་བློ་གཉིས་ཅིག་ཅར་སྐྱེ་
བའི་ཕྱིར་རོ་ཞེས་ཟེར་བ་དང་། རང་མཚན་མཐོང་བཞིན་པ་ཉིད་ལ་འདི་མི་རྟག་པའོ་སྙམ་དུ་སྤྱི་དང་རབ་ཏུ་
སྦྱོར་བའི་རབ་སྦྱོར་ཚད་མ་ཕུང་གསུམ་པར་འདོད་པ་དག་ཀྱང་བསལ་བ་ཡིན་ནོ། །དེས་ན་མངོན་སུམ་མཚན་
ཉིད་ཀྱི་ཟུར་དང་པོར་རྟོག་པ་དང་བྲལ་བ་སྨོས་པས་ནི་འདི་བུམ་པའོ་སྙམ་པ་རིགས་
ཀྱི་རྟོག་པ་དང་། ལ་སོགས་པའི་ཞེས་པས་འདེགས་པའོ་སྙམ་དུ་འཛིན་པ་ལྟ་བུ་བྱ་བའི་རྟོག་པ་དང་
སྔོན་པོའོ་སྙམ་དུ་རྟོག་པ་སོགས་ཡོན་ཏན་གྱི་རྟོག་པ་སྟེ་དེ་གསུམ་ནི་ཆོས་ཐ་དད་མེད་པས་ཁྱད་པར་དུ་བྱས་ཏེ་འཛིན་
པའི་དོན་སྦྱོར་གྱི་རྟོག་པ་དང་། སྐྱེས་བུ་དབྱུགས་པ་ཅན་དུ་འཛིན་པ་ལྟ་བུ་ཆོས་ཐ་དད་ཀྱིས་ཁྱད་པར་བྱས་
ནས་འཛིན་པའི་དོན་སྦྱོར་གྱི་རྟོག་པ་དང་། ལྷས་སྦྱིན་ནོ་ཞེས་འཛིན་པ་ལྟ་བུ་མིང་དང་བཅས་པའི་དོན་འཛིན་
པ་མིང་སྦྱོར་གྱི་རྟོག་པ་སྟེ་རྟོག་པ་དེ་དག་གི་རྣམ་པ་མངོན་སུམ་ལས་ཕྱིར་ཕྱོགས་པའི་ངོ་བོའི་
སྟེ་མངོན་སུམ་གྱི་ཤེས་པ་མ་ཡིན་པའིརྟོག་པ་བསལ་ལོ། །མཚན་ཉིད་ཀྱི་ཟུར་གཉིས་པར་མ་
འཁྲུལ་པ་སྨོས་པས་ནི་དུང་ལ་སེར་པོར་སྣང་བ་ལ་སོགས་པ་བསལ་ལོ། །
༈ དེ་ནི་རྣམ་པ་བཞི་སྟེ། དབང་པོའི་ཤེས་པ་དང་། ཡིད་ཀྱི་
ངོ་བོ་དང་། རང་རིག་པ་དང་། རྣལ་འབྱོར་པའི་ཤེས་པའོ། །
༈ མིག་ལ་སོགས་པའི་དབང་པོ་ལྔ་རྣམས་ལ་བརྟེན་པའི་ཤེས་པ་ནི་
དབང་པོའི་ཤེས་པའོ། ༈ །ཡིད་མངོན་སྐད་ཅིག་དང་པོ་རང་གི་ཡུལ་དབང་
མངོན་སྐད་ཅིག་དང་པོའི་ཡུལ་གྱི་རིགས་འདྲ་སྐད་ཅིག་གཉིས་པ་ཅན་གྱི་སྐད་ཅིག་མ་གཅིག་གིས་བསྐྱེད་



པར་བྱ་བའི་སྡེ་བསྐྱེད་པར་འགྱུར་བའི་ཡུལ་དེ་ཉིད་སྐད་ཅིག་གིས་འགགས་པའི་དེ་མ་ཐག་པ་དང་
ལྷན་ཅིག་པ་སྟེ་ཡིད་མངོན་སྐད་གཅིག་དང་པོ་སྐྱེས་པ་དུས་མཉམ་པའོ། །ཡིད་མངོན་རང་གི་རྟེན་གྱི་
ཁྱད་པར་ནི་དབང་པོའི་ཤེས་པ་སྟེ་དབང་མངོན་སྐད་ཅིག་དང་པོ་འགགས་མ་ཐག་པ་དེ་ཉིད་ཡིད་དབང་
སྐྱེད་བྱེད་ཀྱི་མཚུངས་པ་དེ་མ་ཐག་པའི་རྐྱེན་ཡིན་པས་ན་དབང་མངོན་སྐད་ཅིག་དང་པོ་འགགས་
མ་ཐག་པ་དེའི་རྐྱེན་གྱིས་བསྐྱེད་ཟིན་པའི་ཡིད་ཀྱི་དབང་པོ་ཙམ་ལ་བརྟེན་པ་ཉིད་ཀྱི་ཕྱིར་
ན་ཡིད་ཀྱི་མངོན་སུམ་གྱི་ངོ་བོ་ཉིད་དུ་གྲུབ་པའོ། །དེའང་རྣམ་ངེས་ལས། དབང་ཤེས་དེ་མ་
ཐག་རྐྱེན་ལས། །བྱུང་ཞིང་དེ་དོན་དེ་མ་ཐག །འཛིན་པར་བྱེད་པའི་ཡིད་ཀྱང་ངོ། །ཞེས་སོ། །ཀྱང་
ངོ་ཞེས་པས་ནི་དབང་པོ་ལ་བརྟེན་པའི་ཤེས་པ་མངོན་སུམ་ཡིན་པར་མ་ཟད་ཅེས་པའོ། །ཡིད་མངོན་རང་ཡུལ་
གྱི་ཁྱད་པར་བསྟན་པའི་ཚེ་ན་རྣམ་ངེས་རྣམས་སུ་རང་གི་ལུལ་གྱི་དེ་མ་ཐག་པའི་སྐད་ཅིག་མ་ལྷན་ཅིག་བྱེད་པ་ཅན་
ཞེས་ཀྱང་བྱུང་བ་དེ་ཡང་། སྔོ་འཛིན་སྐད་ཅིག་དང་པོ་དེས་ཡིད་མངོན་བསྐྱེད་པ་ན་ཡིད་མངོན་སྐྱེས་པ་དེ་
དང་དུས་མཉམ་པའི་ཡུལ་དེ་ལང་ཡིད་མངོན་སྐྱེད་པའི་ལྷན་ཅིག་བྱེད་རྐྱེན་དུ་གནས་ཞེས་པའོ། །དེས་ནི་
སྐད་ཅིག་དང་པོའི་དབང་ཡུལ་སྐད་ཅིག་གིས་འགགས་པའི་དེ་མ་ཐག་པར་བྱུང་བས་ན་རིགས་མི་མཐུན་པའི་ཡུལ་
ལ་འཛིན་པའི་ཐལ་བའང་སྤངས། མཚུངས་པ་དེ་མ་ཐག་པའི་རྐྱེན་དེ་འདྲ་བའི་དབང་པོའི་ཤེས་
པ་ནི་དམུས་ལོང་དང་ཞོན་པ་ལ་སོགས་པ་ལ་མེད་པས་དེ་རྣམས་ཀྱིས་གཟུགས་
ལ་སོགས་པའི་ཡུལ་གྱི་ཕུལ་ཅན་དུ་གྱུར་པའི་ཡིད་ཀྱི་ངོ་བོ་སྐྱེ་བ་མེད་པའི་ཕྱིར་ན་འདིར་
ཡིད་ཀྱི་ངོ་བོའི་མངོན་སུམ་ཁས་བླངས་པ་ལ་དམུས་ལོང་ལ་སོགས་པ་མེད་
པར་ཐལ་བ་མེད་དོ། །དབང་མངོན་སྐད་ཅིག་དང་པོས་བཟུང་ཟིན་པའི་ཡུལ་ལས་གཞན་པ་



95
དབང་པོའི་ཤེས་པ་སྐད་ཅིག་དང་པོ་རང་དང་དུས་མཉམ་པའི་ཡུལ་གྱིས་བསྐྱེད་པར་བྱ་
བའི་སྐད་ཅིག་དེ་མ་ཐག་པ་དེ་ཉིད་ཡིད་མངོན་གྱིས་འཛིན་པའི་ཕྱིར་ན་བཟུང་བ་འཛིན་
པ་བཅད་ཤེས་ཉིད་དུ་ཐལ་བ་ཡང་མེད་དོ། །གང་གི་ཕྱིར་ཡིད་ཀྱི་ངོ་བོའི་མངོན་
སུམ་འདི་ཡང་མིག་དབང་ལ་སོགས་པའི་སྟེ་ཁུལ་དང་དབང་ཤེས་ཀྱི་སྐད་ཅིག་མ་གསུམ་གྱི་བྱ་
བ་ཅིག་ཅར་རྫོགས་པ་སྟེ་འགགས་མ་ཐག་པ་ན་ཡིད་ཀྱི་མངོན་སུམ་གྱི་ཚད་མར་སྐད་ཅིག་དང་པོ་སྐྱེས་
པ་ཡིན་པར་འདོ་ །དེས་ན་གཟུང་དོན་དེ་ཉིད་སྐད་ཅིག་མ་ཉིད་ཀྱི་ཕྱིར་ན་དབང་ཤེས་རང་
ཉིད་ཀྱིས་བཟུང་ཟིན་པའི་རྗེས་སུ་འགགས་ཟིན་ཡིན་པས་ཡིད་མངོན་སྐྱེ་བའི་དུས་སུ་འདས་པའི་དོན་དེ་ད་ལྟ་བའི་
ཡིད་ཤེས་ཀྱིས་མངོན་སུམ་མཐོང་བ་ཡོད་པ་མ་ཡིན་པས་ན་བཟུང་ཟིན་འཛིན་པ་ཉིད་དུ་བརྒལ་བའི་སྐབས་མེད་དོ་
ཞེས་པའོ། །ཅིག་ཤོས་ན་རེ་མངོན་སུམ་གང་ཡིན་པ་དེ་ད་ལྟ་རང་གཞན་ཐམས་ཅད་ཀྱི་ཐུན་
མོང་བ་འདི་ལ་མངོན་སུམ་གྱི་བྱ་བ་བྱེད་པ་ཡིན་བཞིན་དུ་གཞན་ཡང་དབང་པོ་གཟུགས་
ཅན་པ་ལས་སྐྱེས་པ་མ་ཡིན་པ་ཞིག་ཡོད་པ་ཡིན་ན་དབང་པོ་གཟུགས་ཅན་པ་ལྔ་ལས་གཞན་པའི་
དབང་པོ་ལས་སྐྱེས་པ་ཡི་མངོན་སུམ་པ་ཞིག་ཡོད་པ་དེ་གང་ཡིན་ཏེ། དེ་ལྟར་ཡོད་པ་
ཞིག་ཡིན་ན་མིག་བཙུམས་པ་ལ་སོགས་པའི་ཚེ་ན་གཟུགས་མཐོང་བ་སོགས་ཡོད་དགོས་ན་མིག་བཙུམས་
པས་གཟུགས་མཐོང་བ་སོགས་མེད་པ་མངོན་སུམ་གྱིས་ཉམས་སུ་མྱོང་བས་གྲུབ་པའི་ཕྱིར།
གཟུགས་ཅན་གྱི་དབང་པོ་ལས་སྐྱེས་པ་མ་ཡིན་པའི་མངོན་སུམ་ཞིག་ཡོད་པར་སྨྲ་བ་དེ་ནི་རང་གིས་ཉམས་སུ་
མྱོང་བ་དང་འགལ་བ་ཉིད་དོ་ཞེས་འདི་བརྩད་པར་མི་བྱ་སྟེ། མིག་
བཙུམས་པའི་སྐད་ཅིག་མ་དང་པོ་ཙམ་གྱི་ངོ་བོ་ཉིད་ཀྱིས་ཡིད་ཀྱི་མངོན་སུམ་གྱི་ངེས་



པ་གཟུང་དཀའ་བ་ཁོ་ནའི་ཕྱིར་ཏེ་རང་གི་རྒྱུ་དབང་ཤེས་འགགས་མ་ཐག་པ་ཉིད་དེ་མ་ཐག་པའི་རྐྱེན་
ཡིན་པས་དེ་མིག་བཙུམས་པའི་སྐད་ཅིག་མ་དང་པོ་ནས་མ་ཚང་བའི་ཕྱིར་རོ། །དཔེར་ན་དབང་མངོན་
སྐད་ཅིག་དང་པོའི་རང་ལུལ་སྔོན་དུ་མ་སོང་བར་དབང་པོའི་མངོན་སུམ་གྱི་ཤེས་པ་ཡང་ངེས་མི་ནུས་པ་བཞིན་ནོ།།
༈ སེམས་དང་སེམས་ལས་བྱུང་བ་འཁྲུལ་སེམས་དང་བཅས་པ་ཐམས་ཅད་ཀྱི་
ངོ་བོ་གང་གིས་རང་རིག་པར་གྱུར་པ་དེ་ནི་རང་རིག་པའོ། །ཐམས་ཅད་
ཅེས་སྨྲས་པས་ནི་ནོར་བའི་ཤེས་པ་རྣམས་ཀྱང་ཡོངས་སུ་བསྡུའོ་ཞེས་སོ། །སེམས་དང་སེམས་ལས་བྱུང་བ་དེ་
རྣམས་ཀྱི་ངོ་བོ་ནི་རང་གིས་རང་རིག་པར་གྱུར་པ་དེ་འདྲ་བར་གནས་སོ། །གཏན་
ཚིགས་གང་གིས་ན་འདི་རྣམས་ལ་གསལ་བ་གཞན་ལ་མ་ལྟོས་པར་གསལ་བ་
ཡིན་ཏེ། སྒྲོན་མེ་བཞིན་ནོ། །རེ་ཞིག་འདི་རྣམས་ཀྱིས་གསལ་བ་དེ་
ལྟ་བུ་ནིསེམས་པ་དང་བཅས་པ་སྟེ་དཔྱོད་ལྡན་རྣམས་ཀྱིས་རང་རིག་པ་བོད་པ་ཉིད་དུ་མི་འཛིན་
པ་ནི་མ་ཡིན་ཏེ། བ་ལང་རྫིའི་ཆུང་མ་ཡང་རང་གི་བློ་གྲུབ་པ་ལ་རྒྱུ་མཚན་
གཞན་རྗེས་སུ་དཔག་པ་ཚོལ་བར་མི་བྱེད་པའི་ཕྱིར་རོ། །རིགས་པའི་
འབྲས་བུ་ཤིན་ཏུ་ཐོབ་པར་རློམ་པའི་མུ་སྟེགས་དཔྱོད་པ་པ་འདི་དང་རང་རིག་ཐ་སྙད་དུའང་
ཁས་མི་ལེན་པ་དག་ནི་བུད་མེད་དང་དམངས་ཐ་མལ་པས་ཀྱང་རྣམ་པར་དཔྱོད་པའི་
གཏིང་དཔོག་ནུས་པར་འགྱུར་རོ། །སེམས་དང་སེམས་ལས་བྱུང་བ་འདི་རྣམས་ནི་
གཞན་གྱིས་གསལ་བར་དེ་རིག་པར་བྱ་བ་མ་ཡིན་ཏེ། དེ་ཡང་རང་ལས་གཞན་
པ་དུས་མཉམ་པའི་དངོས་པོ་ལ་ནི་རེ་ཞིག་གསལ་བར་བྱེད་པ་ཕན་འདོགས



97
པ་མེད་པའི་ཕྱིར་རིགས་པ་ཡོད་པ་མ་ཡིན་ནོ། །དུས་ཐ་དད་པའི་སྟེ་སྔ་
ཕྱི་རིམ་པ་ཅན་གྱི་དངོས་པོ་ཡང་གསལ་བྱེད་ཀྱི་དུས་སུ་གསལ་བར་བྱ་བ་མེད་པའི་ཕྱིར་
འཐད་པ་མ་ཡིན་ནོ། །དེའི་ཕྱིར་སེམས་དང་སེམས་ལས་བྱུང་བ་འདི་
རྣམས་ཀྱི་གསལ་བ་ནི་གསལ་བྱེད་གཞན་དང་བྲལ་བའི་ཕྱིར་རང་ཉིད་ཀྱིས་
གསལ་བར་འོས་པ་ཡིན་ཏེ། གལ་ཏེ་དེ་ལྟ་མ་ཡིན་ན་གསལ་བར་འོས་
པ་མ་ཡིན་པ་ཉིད་དོ། །སེམས་དང་སེམས་ལས་བྱུང་བ་རྣམས་ལ་བྱ་
བ་དང་བྱེད་པ་པོའི་དངོས་པོ་ཐ་དད་པའི་རང་རིག་པ་ནི་མེད་དོ། ་ འོན་
ཀྱང་བེམས་པོའི་དངོས་པོ་དང་མཚན་ཉིད་མི་མཐུན་པར་སྐྱེ་བ་ཉིད་རང་
རིག་པ་ཞེས་བྱ་བས་ན་རང་ལ་རང་གིས་རིག་པར་བྱ་བ་ཉིད་དུ་འགལ་བས་རྒྱུ་མཚན་དུ་བྱས་
ནས་སེམས་སེམས་བྱུང་གི་རང་རིག་པ་རྐུ་བར་བྱེད་ཅིང་དེ་མེད་པར་བྱར་ནུས་པ་ནི་མ་ཡིན་
ནོ༑ །གང་ཡང་བེམས་པོའི་ངོ་བོ་ལས། །ལོག་པ་ཉེ་བར་སྐྱེ་བར་
འགྱུར་༑ །གང་འདི་བེམས་མིན་ངོ་བོ་ཉིད། །འདི་ཁོ་ན་རང་
རིག་པའོ། །ཞེས་གསུངས་སོ། ཇི་ལྟར་རང་རིག་པ་འདི་བྱ་བྱེད་ཀྱི་དངོས་པོ་
ཐ་དད་པ་མེད་ཕྱིར་རང་ལ་བྱ་བ་འགལ་བས་རྣམ་པར་ཤེས་པས་རང་གསལ་བ་རིགས་
པས་མི་བཟོད་བཞིན་དུ་སྒྲོན་མེས་རང་གསལ་བ་ལ་བྱ་བྱེད་ཀྱི་དངོས་པོ་ཐ་དད་མེད་ཀྱང་
རིགས་པས་བཟོད་ནུས་པར་འགྱུར་སྙམ་དུ་རིགས་པས་ཇི་ལྟར་བརྟགས་ཀྱང་མ་ཤེས་སོ། །རང་
གསལ་ཞིང་རིག་པ་ལ་བྱ་བྱེད་ཀྱི་དངོས་པོ་ཐ་དད་པ་ཉིད་ངེས་པར་དགོས་པ་ཡིན་ན་ཡང་ན་སྒྲོན་མེས་



_98
ཀྱང་རང་གསལ་བ་མི་བཟོད་ལ་རག་གོ། །བྱ་བྱེད་ཀྱི་དངོས་པོ་ཐ་དད་དུ་གཞག་ཏུ་
མེད་ཀྱང་རང་གིས་རང་གསལ་བ་ལ་མི་འཐད་པ་ཅུང་ཟད་མེད་པར་འཇིག་རྟེན་ཐ་སྙད་ཀྱི་ཚུལ་ལུགས་སུ་ལེགས་
པར་གྲུབ་བཞིན་དུ་སླར་ཡང་ནན་གྱིས་ཁས་མི་ལེན་པ་དེ་ལྟ་ན་འདི་ལྟ་བུའི་རིགས་པ་སྨྲ་བ་ནི་འཇིག་རྟེན་
པ་རྣམས་དགའ་བར་བྱེད་པ་ཡང་མ་ཡིན་ལ་རྟོག་པ་དང་ལྡན་པའི་མཁས་པ་རྣམས་དགའ་བར་
བྱེད་པ་ཡང་མ་ཡིན་པས། དེས་ན་ལྷ་རྣམས་དགའ་བར་བྱེད་པ་སྟེ། ཅིའི་
ཕྱིར་ན། འདིར་མིའི་མཁས་བླུན་རྣམས་ཀྱིས་ནི་བཏང་སྙོམས་སུ་བྱ་བ་ཉིད་དུ་གནས་པའི་
ཕྱིར་ནའོ། ༈ །རྣལ་འབྱོར་ནི་ཏིང་ངེ་འཛིན་དང་ཤེས་རབ་དག་སྟེ།
དེ་གང་རྣམས་ལ་ལོད་པ་དེ་དག་ནི་རྣལ་འབྱོར་པ་རྣམས་སོ། །རྣལ་འབྱོར་
པ་དེ་དག་གི་ཤེས་པ་གང་ཕྱིན་ཅི་མ་ལོག་པའི་ཚད་མས་གྲུབ་པའི་ཇོ་བསྒོམ་པ་སྟེ་
བསྒོམ་པར་བྱ་བ་དེ་ཉིད་རབ་ཀྱིའམ་གསལ་བར་སྣང་བའི་མངོན་སུམ་མཚན་ཉིད་པ་ལེས།ས་པར་མཐརྡ་བྱེགྲུ་
པ་ལས་བྱུང་བ་དེ་རྣལ་འབྱོར་པའི་ཤེས་པའོ། །དེ་ཡང་འཕགས་པའི་བདེན་པ་བཞི་
པོ་ཡང་དག་པའི་དོན་གྱི་སྤྱོད་ཡུལ་ལམ། དེ་ལས་གཞན་པ་མི་སྡུག་པ་དང་
ཟད་པར་ས་ལ་སོགས་པ་ཡང་རུང་བསྒོམ་པ་རབ་ཀྱི་མཐར་ཕྱིན་པ་ལ་གནས་པ་མངོན་
སུམ་རྟོག་བྲལ་གྱི་ཚུལ་དུ་གསལ་བར་སྣང་བའི་མཆོག་གམ་མཐར་ཕྱིན་པ་གཟུང་བར་སྟེ་གཟུང་བའི་ཡུལ་
དུ་གསལ་པོར་སྣང་པའི་རྣམ་པར་ཤེས་པ་སྐྱེ་བར་འགྱུར་རོ། །དེ་ལྟར་གསལ་
བར་སྣང་བ་འཐད་པའི་དཔེ་ཡང་འདོད་པ་དང་ལ་སོགས་ཞེས་པས་འཇིགས་པ་དང་བུ་ཤི་བའི་མྱ་
ངན་གྱིས་ཡིད་འཁྲུགས་ཤིང་མྱོས་པས་སེམས་ཀྱི་འཇུག་པ་དག་ཕྱི་རོལ་དུ་མཚན་མར་ཉེ་བར་



གཡེངས་པའི་འདོད་ཆགས་ཅན་ལ་སོགས་པ་སྒོམ་པ་ན་བསྒོམས་པ་ལོངས་
སུ་རྫོགས་པ་ལ་འདོད་ཆགས་ཅན་ལ་བུད་མེད་དང་འཇིགས་པས་འདྲེ་ལ་སོགས་པ་དང་བུ་ཤི་བའི་མྱ་ངན་
གྱིས་བུ་ཉིད་དུ་གསལ་བར་མདུན་ན་གནས་པ་ལྟ་བུར་ཡད་ཡུད་དུ་དེ་སྣང་བར་འགྱུར་
བ་ཡིན་ནོ། །གོམས་པས་གསལ་སྣང་འབྱུང་བ་དེ་ལ་ཡང་གོམས་པ་ལས་གསལ་སྣང་བྱུང་བའི་བློ་
ཡིན་ནོ་ཆོག་རྣལ་མངོན་ཚད་མ་མ་ཡིན་ཏེ་གང་ཚད་མས་གྲུབ་པའི་དོན་བདེན་བཞིའི་དངོས་པོ་མི་
རྟག་སོགས་བསྒོམ་པ་རབ་ཀྱི་མཐར་ཕྱིན་པ་ལ་སྐྱེས་པ་དེ་ལག་མཐིལ་གྱི་སྐུ་རུ་
ར་བཞིན་དུ་བསྒོམ་པར་བྱ་བའི་དོན་གསལ་བ་མཆོག་གི་རྣམ་པ་འཛིན་པའི་
ཤེས་པ་དེ་ནི་རྣལ་འབྱོར་པ་རྣམས་ཀྱི་ཤེས་པའོ། །ལྷག་མ་མི་སྡུག་པའི་སྣང་ཡུལ་
སོགས་ནི་གསལ་བར་སྣང་ཡང་ཚད་མ་མིན་ཏེ། ཉེ་བར་བསླད་པ་ཅན་གྱི་ཤེས་པ་ཡིན་པས་ཕྱི་དོན་ལ་འཁྲུལ་
པར་འགྱུར་བའི་ཕྱིར་རོ། གང་གསུངས་པ། བསྒོམས་པའི་སྟོབས་ཀྱིས་
གསལ་བ་རུ། །སྣང་འགྱུར་འཇིགས་ལ་སོགས་པ་བཞིན། །སླུ་བ་
མེད་ཅན་ཤེས་པ་གང་། །དེ་ནི་མངོན་སུམ་རྟོག་མེད་པའོ། །
ཞེས་སོ། ༈ །རྣམ་པ་བཞི་སྟེ་སྨོས་པས་ནི་དབང་པོ་ཉིད་ཀྱིས་
མཐོང་གི་དེ་ལ་བརྟེན་པའི་ཤེས་པས་ནི་མ་ཡིན་ནོ་སྙམ་པ་དང༌། ཡིད་
ཀྱི་ངོ་བོའི་མངོན་སུམ་བཤད་ཟིན་པའི་ངོ་བོ་ཡིན་པའི་རྣམ་པ་གཞན་ཞིག་ཡོད་
དོ་སྙམ་པ་དང་། རང་རིག་པ་ཡང་མི་སྲིད་པ་ཉིད་དོ་སྙམ་པ་དང་།
རྣལ་འབྱོར་པའི་ཤེས་པ་ཡང་མི་སྲིད་པ་ཉིད་དོ་སྙམ་པའི་ལོག་པར་རྟོག་པའི་



100
ཁྱད་པར་རྣམས་བསལ་བར་བྱས་པ་ཡིན་ནོ། ༈ །དེའི་ཡུལ་ནི་
རང་གི་མཚན་ཉིད་དེ། །རང་ནི་བདག་ཉིད་ཀྱིས་ཏེ་གཞན་དང་ཐུན་
མོང་མ་ཡིན་པ་ངེས་པར་དོན་བྱེད་པར་རུང་བའི་ངོ་བོས་མཚོན་པས་ན་རང་
གི་མཚན་ཉིད་དོ། །འདས་མ་ཐག་པར་བརྗོད་པ་དེ་ནི་མངོན་སུམ་གྱི་
ལུལ་ལོ། །འདིས་ནི་སྤྱི་དང་བྱེ་བྲག་མངོན་སུམ་གྱི་ཡུལ་ཉིད་དུ་སྒྲོ་
འདོགས་པའི་ངག་ཕྱིར་ཟློག་གོ། ༈ །མངོན་སུམ་གྱི་ཤེས་པ་འདི་
ཉིད་ཚད་མའི་འབྲས་བུ་སྟེ། མངོན་སུམ་ནི་ཚད་མ་ཉིད་ཀྱི་ཕྱིར་རྒྱུའོ།།
རྒྱུའི་བྱ་བ་ཉིད་ནི་འབྲས་བུ་སྟེ། དེ་ཡང་རྟོགས་པའི་མཚན་ཉིད་ཚད་
མ་ལས་ཐ་དད་པ་མ་ཡིན་པའོ། ༈ །ཐ་དད་ན་གལ་ཏེ་ཚད་མ་
དང་རྟོགས་པ་དུས་མཉམ་པར་འབྱུང་བ་ཡིན་ནོ། །གལ་ཏེ་དུས་མཉམ་པར་
འདོད་པ་དེའི་ཚེ་ཚད་མ་དང་ཚད་མའི་འབྲས་བུ་འདི་དག་ལ་བ་ལང་གི་རྭ་གཡས་གཡོན་
བཞིན་དུ་བསྐྱེད་པར་བྱ་བ་དང་སྐྱེད་པར་བྱེད་པ་ཇི་ལྟར་ཡོད་པར་འགྱུར་ཏེ།
དུས་མཉམ་པ་ལ་ཕན་འདོགས་པ་མི་སྲིད་པས་སོ། །དུས་མི་མཉམ་པར་འབྱུང་བ་ཡིན་
ན་ཡང་རྟོགས་པར་བྱ་བ་ཉིད་དུ་མི་རིགས་སོ། །གང་གི་ཕྱིར་དུས་ཐ་དད་
པ་ཉིད་ལ་བྱ་བ་དང་བྱེད་པའི་དངོས་པོ་དེ་རྒོལ་བས་མི་འདོད་པའི་ཕྱིར་རོ།།
གཞན་ཡང་དུས་ཐ་དད་ན་ཚད་མའི་འབྲས་བུ་དོན་རྟོགས་པའི་མཚན་ཉིད་ཅན་དེ་ཉིད་ཀྱི་རྟོགས་
པ་པོ་དེ་ཤེས་པ་གཞན་ཞིག་ཡིན་པས། རྟོགས་པའི་ཤེས་པ་གཞན་དུ་གྱུར་པ་དེའི་ཚེ་



101
སྐད་ཅིག་གཉིས་པའི་རྟོགས་པ་དེའི་རྟོགས་པ་པོ་ཡང་རྟོགས་པ་སོ་དེ་ཤེས་པ་གཞན་སྐད་ཅིག
མ་གསུམ་པའི་ཤེས་པ་ཞིག་ཏུ་འདོད་དགོས་པར་འགྱུར་ཏེ། དེ་ལྟར་སྔ་མ་སྔ་མ་དག་གི་རྟོགས་པ་
དེ་ཕྱི་མ་ཕྱི་མ་དག་གི་ཤེས་པས་རྟོགས་པར་བྱ་དགོས་ན་དེ་འདྲའི་དོན་རྟོགས་པ་དེ་ཐུག་མེད་དུ་ཐལ་ལོ། །དེས་
ན་སྔོན་པོ་ལ་སོགས་པའི་དོན་རྟོགས་པ་ཉིད་དུ་སྨྲ་བ་ལ་སྐྱེས་བུ་མ་ལུས་པ་རྟོགས་
སམ་མ་རྟོགས་སྙམ་དུ་ཐེ་ཚོམ་ཟ་ཞིང་དོགས་པར་འགྱུར་ཏེ། དོན་འདི་རྟོགས་སོ་ཞེས་
གཞག་ཏུ་ཡོད་པར་ནི་ནམ་ཡང་མི་འགྱུར་རོ། །དེ་ལྟར་མི་འགྱུར་བའི་རྒྱུ་མཚན་ཡང་
ཐོག་མའི་ཤེས་པ་འབྱུང་བའི་དུས་སུ་ནི་རེ་ཞིག་དོན་འདི་མ་རྟོགས་ཏེ། རྟོགས་
པར་བྱེད་པའི་ཤེས་པ་སྐད་ཅིག་གཉིས་པ་ད་དུང་མ་སྐྱེས་པའི་ཕྱིར་རོ། །སྐད་ཅིག་
གཉིས་པའི་ཤེས་པ་སྐྱེས་པ་ན་རྟོགས་པར་འགྱུར་རོ་ཞེ་ན། ཤེས་པ་གཉིས་པ་སྐྱེས་པ་ན་
ཡང་རྟོགས་པ་མེད་དེ། དེས་རང་དུས་སུ་ནི་མི་རྟོགས་ལ་སྐད་ཅིག་ཕྱི་མའི་ཚད་མ་ནི་
སྐྱེས་པ་མེད་པའི་ཕྱིར་རོ། །གང་གི་ཕྱིར་དེའི་རྟོགས་པར་བྱེད་པ་ཡང་རྟོགས་པ་པོ་ཚད་
མ་ཉིད་ལ་ཤེས་པ་གཞན་སྐྱེས་པ་དེ་ཡང་སྔར་དང་ཁྱད་པར་མེད་དེ་རང་དུས་
སུ་མི་རྟོགས་ཤིང་ཤེས་པ་གཞན་རང་དུས་སུ་མ་སྐྱེས་པའི་ཕྱིར་རོ། །སྐད་ཅིག་གསུམ་པའི་ཚད་མའི་
ཤེས་པ་སྐྱེས་པ་ན་རྟོགས་པར་འགྱུར་རོ་སྙམ་ན་དེས་ཀྱང་མི་རྟོགས་ཏེ། །དེ་བཞིན་དུ་ཤེས་པ་
སྐད་ཅིག་གསུམ་པ་ལ་སོགས་པ་སྐྱེས་པའི་དུས་སུ་ཡང་རང་དུས་སུ་རྟོགས་པ་མི་འཐད་
པ་དེ་འདྲ་བས་ན་སྔོན་པོ་ལ་སོགས་པའི་དོན་མ་རྟོགས་པར་འགྱུར་ཏེ། དེའི་ཕྱིར་
རང་ལུགས་སུ་རིགས་པས་གྲུབ་པ་ནི་ཚད་མ་སྐྱེས་པ་ཙམ་གྱིས་རྟོགས་པར་ཐ་སྙད་བྱེད་



102
པའི་ཕྱིར། ཚད་མ་དེ་ཉིད་ཀྱིས་དོན་རྟོགས་པའི་ངོ་བོ་ཉིད་དུ་རིགས་ཏེ།
རྟོགས་པ་དེ་ཡང་ཚད་མའི་འབྲས་བུའོ། །དེས་ན་དོན་དང་འདྲ་བའི་ཚད་མ་སྐྱེས་པ་ཙམ་
གྱིས་དོན་རྟོགས་པ་གྲུབ་པ་དེ་ཉིད་མངོན་སུམ་གྱི་ཤེས་པའི་ཚད་མའི་འབྲས་བུའོ། །
༈ དོན་གྱི་ངོ་བོ་ཉིད་དམ་དོན་དང་འདྲ་བའི་རྣམ་པ་ལ་འདིར་ཚད་མ་ཉིད་དུ་རྣམ་
པར་གཞག་པའོ། །གང་གི་ཕྱིར་དོན་དང་འདྲ་བ་དེའི་དབང་གིས་དོན་རྟོགས་པ་གྲུབ་
པའི་ཕྱིར་རོ། །བཤད་མ་ཐག་པ་འདི་ལ་ནི་ཡུལ་སྔོན་པོ་ལྟ་བུ་གང་ལས་དེ་དང་འདྲ་
བའི་རྣམ་པར་ཤེས་པ་སྐྱེ་བར་འགྱུར་བ་ཡི་རྣམ་པར་ཤེས་པ་དེའི་ངོ་བོ་ཉིད་ནི་དོན་གྱི་རྣམ་པ་
དེར་འགྱུར་རོ། ༈ །དོན་དང་འདྲ་བའི་རྣམ་པ་ལ་ཚད་མ་ཉིད་དུ་རྣམ་པར་གཞག་དགོས་
པ་དེ་ནི་དོན་རང་གི་ངོ་བོ་སྟེ་དོན་དང་འདྲ་བ་མ་ཡིན་པ་ཉིད་ལ་ནི་དོན་དེ་སྐད་ཅིག་གིས་
འགགས་མ་ཐག་པ་དང་ལྷན་ཅིག་གམ་དུས་མཉམ་པར་རྟོགས་པར་བྱེད་པ་ཡི་ཚད་མ་ལུལ་ལ་
སྦྱོར་བར་མི་རིགས་པའི་ཕྱིར་རོ། །དེ་ལྟར་ཡང་ཡུལ་ལ་རྟོག་པའི་རྣམ་པར་
ཤེས་པ་ནི་གལ་ཏེ་དོན་གྱི་ངོ་བོ་དང་འདྲ་བ་ཉིད་ཡིན་མི་དགོས་ཏེ་རྟོགས་པ་ཙམ་དུ་སྟེ་མྱོང་བྱེད་
དམ་རིག་བྱེད་ཙམ་དུ་སྐྱེ་བར་འགྱུར་ན་དེས་ལུལ་རིག་པ་ཉིད་དུ་འགྱུར་རོ་ཞེ་ན། དེ་ལྟར་འདོད་
པ་དེའི་ཚེ་འདི་སྔོན་པོར་རིག་པ་འདི་སེར་པོ་མ་ཡིན་ནོ་སྙམ་དུ་ཡུལ་སོ་སོར་
ངེས་པ་ཇི་ལྟར་རྣམ་པར་འཇོག་པར་འགྱུར། སྔོན་པོ་ལ་ཇི་ལྟ་བ་བཞིན་
དུ་སེར་པོ་ལ་ཡང་དེ་འདྲ་བ་ཉིད་ཀྱི་ཕྱིར་དོན་གྱི་རྣམ་པ་མེད་པར་སྨྲ་བ་རྣམས་
ཀྱིས་སྔོན་པོ་ལ་སོགས་པའི་དོན་གྱི་ངོ་བོ་རྣམ་པར་གཞག་པ་གཞན་སེར་པོ་ལ་སོགས་པ་དང་འདྲེས་



103
པ་མ་ཡིན་པ་དེ་ཚུལ་ཇི་ལྟར་འགྲུབ་པར་འགྱུར་ཏེ། ཡུལ་མངོན་པར་གསལ་བ་ཅན་
ཡོད་པའི་དབང་པོ་ལ་སོགས་པས་ནི། ཡུལ་དེ་ཉིད་མྱོང་བར་རིགས་པ་མ་ཡིན་ཏེ། མངོན་པར་གསལ་
བ་ཙམ་ནི་ཡུལ་ཐམས་ཅད་ལ་ཁྱད་པར་མེད་པ་ཡིན་པས་ན་ཐམས་ཅད་ཀྱང་རིག་པར་ཐལ་བར་འགྱུར་དུ་འོང་བའི་
ཕྱིར་རོ།། [གསལ་བ་དང་མི་གསལ་བའི་བྱེ་བྲག་ལ་བྱེད་པ་པོ་དབང་པོ་ཉིད་ཡིན་ཡང་སྣ་ཚོགས་པའི་དོན་
དང་སོ་སོར་འབྲེལ་ཞིང་སྦྱོར་བར་བྱེད་པ་པོ་ནི་མ་ཡིན་ཏེ། དེ་ལྟར་ལུལ་སོ་སོར་མ་འདྲེས་པར་རྣམ་གཞག་
ངེས་པའི་ཉེ་བའི་རྒྱུ་མངོན་པར་གསལ་བ་ཙམ་དེ་ལ་མེད་པའི་ཕྱིར་རོ། །དོན་གྱི་ངོ་བོ་དང་འདྲ་
བ་ཉིད་ཡོད་ན་ནི་རྣམ་པར་ཤེས་པ་དོན་འགའ་ཞིག་གི་རྣམ་པ་དང་མཐུན་པར་རྗེས་
སུ་བྱེད་པར་འགྱུར་ཏེ། སྔོན་པོ་ལྟ་བུའི་དོན་དེ་ཉིད་ཀྱི་རྣམ་པའི་རིག་པ་དེ་དོན་
གཞན་གྱི་རྣམ་པ་ཉིད་དུ་གཞག་ཏུ་ཡོད་པ་མ་ཡིན་ནོ། །དེ་ཡང་དོན་འདིའི་ངོ་བོ་
དང་འདྲ་བ་ཉིད་དུ་ལ་རྟོགས་པ་པོའི་ཡུལ་ཅན་གྱི་ཚད་མའི་ངོ་བོ་ཡིན་ཞེས་རྣམ་པར་འཇོག་
པ་ལ་དེ་ལྟར་འཐད་པའི་སྒྲུབ་བྱེད་དམ་པ་ཉིད་ཀྱི་རྒྱུ་ཡོད་པ་ཉིད་ཀྱི་ཕྱིར་ཡུལ་རྟོགས་བྱེད་
ཀྱི་ཚད་མ་ནི་དོན་གྱི་ངོ་བོ་དང་འདྲ་བ་འདི་ཁོ་ནའོ། །དེ་སྐད་དུ་ཡང་རིག་པའི་དབང་
ཕྱུག་གིས། དོན་གྱི་ངོ་བོའི་འདྲ་བ་འདི་སྤངས་ནས། །གྲངས་པའི་བློ་འདི་ནི་
ལུལ་གྱི་དོན་དང་འབྱོར་ཞིང་ཡུལ་གྱི་རྣམ་གཞག་མ་འདྲེས་པར་སོ་སོར་རིག་པར་མི་འགྱུར། །དེ་
ཕྱིར་ཕུལ་གཞལ་བྱའི་བདག་པོའམ་ངོ་བོ་ཡི། །ཚད་མ་ནི་གཞལ་བྱ་དོན་གྱི་ཡུལ་
དང་འདྲ་བའི་བདག་ཉིད་དམ་ངོ་བོ་ཡིན་ནོ། །ཅེས་གསུངས་སོ། །འདིས་
ནི་འདི་སྐད་དུ་ཤེས་པ་སྔ་མ་སྔ་མ་ནི་ཚད་མ་ལ་ཤེས་པ་ཕྱི་མ་ཕྱི་མ་ནི་ཚད་



104
མའི་འབྲས་བུའོ་སྙམ་དུ་ཚད་མ་དང་འབྲས་བུའི་དབྱེ་བ་ལ་འཁྲུལ་པ་བསལ་
བ་ལིན་ནོ། ༈ །བྱིས་པ་འཇུག་པའི་རྟོག་གེ་ལས་མངོན་སུམ་གྱི་
ལེའུ་སྟེ་དང་པོའོ།། །།རྗེས་སུ་དཔག་པ་ནི་རྣམ་པ་གཉིས་ཏེ། རང་
གི་དོན་དང་གཞན་གྱི་དོན་ཏོ། །རྗེས་སུ་དཔག་པ་དེ་ཉིད་རང་གི་དོན་དུ་འགྱུར་བའི་
ཕྱིར་རྗེས་དཔག་འདི་རང་གི་དོན་ཏེ། གཞན་གྱི་ཚུལ་གསུམ་པའི་ངག་ལ་མ་བརྟེན་པར་
རང་གིས་རང་གོ་བར་འགྱུར་བའོ། །གཞན་གྱི་དོན་དུ་འགྱུར་བའི་ཕྱིར་རྗེས་སུ་
དཔག་པ་འདི་གཞན་གྱི་དོན་ཏེ། ཚུལ་གསུམ་པའི་རྟགས་ཀྱི་རྗེས་སུ་དཔག་པ་རྟོགས་པ་པོའི་
ངག་གང་གིས་གཞན་གོ་བར་འཇུག་པའོ། ༈ །བཤད་མ་ཐག་པ་དེ་ལ་རྗེས་
སུ་དཔག་པ་རྣམ་པ་གཉིས་བསྟན་པ་དེ་ལས་རེ་ཞིག་རང་གི་དོན་ནི་ཚུལ་གསུམ་པའི་རྟགས་
ལས་ལྐོག་ཏུ་གྱུར་པའི་གཞལ་བྱ་གང་རྗེས་སུ་དཔག་པར་བྱ་བ་དེ་ལས་ཤེས་པར་བྱའོ།།
དེ་ཡང་ཇི་ལྟར་ན་ཚུལ་གསུམ་པའི་སྦྱོར་བ་ཅན་གྱི་རྟགས་ལས་གང་རྗེས་སུ་དཔག་
པར་བྱ་བ་ལ་དམིགས་པའི་ཤེས་པ་སྐྱེ་བར་འགྱུར་བ་དེ་ནི་རང་གི་དོན་གྱི་
རྗེས་སུ་དཔག་པའོ། །གང་གི་རྒྱུད་ལ་རྗེས་སུ་དཔག་པའི་རྣམ་པར་ཤེས་པ་སྐྱེ་
བར་འགྱུར་བ་དེ་ཉིད་ཀྱིས་གཞལ་བྱ་ལྐོག་གྱུར་གྱི་དོན་རྟོགས་པའི་ཕྱིར་ན་རྟགས་འཛིན་
གྱི་སེམས་རྗེས་སུ་དཔག་པ་དེ་ཉིད་སྐྱེ་བར་འགྱུར་བའི་གང་ཟག་དེའི་དོན་ནམ་དགོས་པ་ཉིད་ནི་ལྐོག་གྱུར་
གྱི་དོན་རྟོགས་པ་དེ་ཡིན་ནོ། ༈ །ཚུལ་གསུམ་པའི་རྟགས་སྨོས་པས་ནི།
ཚུལ་གཅིག་དང་། གཉིས་དང་། བཞི་དང་། ལྔ་དང་།



105
དྲུག་ལས་སྐྱེས་པའི་ཤེས་པའི་རྗེས་སུ་དཔག་པ་ཉིད་ལོད་ཅེས་ཟེར་བ་ཕྱིར་བཟློག་
གོ་༑ །རྗེས་སུ་དཔག་པར་བྱ་བ་སྨོས་པས་ནི་ལྐོག་ཏུ་གྱུར་པ་མ་ཡིན་
པའི་ཡུལ་མངོན་གྱུར་ཉིད་བསལ་ལོ། ༈ །ཚུལ་གསུམ་པའི་རྟགས་
རྣམས་གང་དག་ཅེ་ན། བསྒྲུབ་བྱ་གོ་བྱེད ཀྱི རྒྱུ་མཚན་དུ་སྦྱོར་བའི་རྟགས་དེ་ཉིད་རྗེས་སུ་
དཔག་པར་བྱ་བ་ལ་ཡོད་པ་ཉིད་དུ་ངེས་པ་སྟེ། རྗེས་སུ་དཔག་པར་
བྱ་བའམ་བསྒྲུབ་པར་བྱ་བའམ་ཕྱོགས་ཞེས་གྲགས་པ་དེ་ནི་གང་ཞེ་ན། བསྒྲུབ་བྱའི་མཚན་ཉིད་ཁོང་དུ་
ཆུད་པར་བྱ་བའི་ཚེ་ན་ནི་བསྒྲུབ་པར་བྱ་བའི་ཆོས་དང་ཆོས་དེ་ཡོད་པའི་ཆོས་ཅན་གྱི་ཚོགས་དོན་ལ་བཟུང་བ་དང་།
ཁྱབ་པ་ངེས་པར་བྱེད་པའི་དུས་སུ་ནི་བསྒྲུབ་ཆོས་རྐྱང་པ་ལ་བཟུང་བ་དང་། རྟགས་ལ་ཕྱོགས་ཆོས་ཞེས་ཐ་
སྙད་བྱེད་པའི་དུས་སུ་ནི་ཆོས་ཅན་རྐྱང་པ་ལ་བཟུང་བ་དང་། གཏན་ཚིགས་ཀྱི་མཚན་ཉིད་གཏན་ལ་འབེབས་
པའི་དུས་སུ་ཡང་ཤེས་པར་འདོད་པའམ་བསྒྲུབ་པར་བྱ་བའི་ཆོས་ཀྱི་བྱེ་བྲག་དང་ལྡན་པའི་ཆོས་ཅན་ལ་ལོངས་སུ་བཟུང་
བ་སྟེ་སྐབས་བཞིར་ལོད་པ་ལས་ འ དིར་གཏན་ཚིགས་ཀྱི་མཚན་ཉིད་ངེས་པར་བྱེད་པའི་སྐབས་
ཡིན་པས་ཤེས་པར་འདོད་པའམ་བསྒྲུབ་པར་འདོད་པའི་བྱེ་བྲག་པ་དེ་དང་ལྡན་པ་དག་གི་ཆོས་
ཅན་ནོ། །ཤེས་པར་འདོད་པའི་བྱེ་བྲག་གི་ཆོས་ཅན་དེ་ལ་རྟགས་དེ་ཉིད་འགོད་ཚུལ་དང་མཐུན་
པར་ཡོད་པ་ཉིད་དུ་ངེས་པ་ཉིད་དེ། དེ་ནི་རེ་ཞིག་ཚུལ་གཅིག་གོ། །ཡོད་
པའི་ཚིག་སྨོས་པས་ནི་ཤེས་པར་འདོད་པའི་བྱེ་བྲག་གི་ཆོས་ཅན་དེ་ལ་རྟགས་མ་གྲུབ་པ་སེལ་ལོ།།
ཉིད་ཅེས་སྨོས་པས་ནི་ཕྱོགས་ལ་མ་ཁྱབ་ནས་མ་གྲུབ་པ་སེལ་ལོ། །ངེས་པ་སྨོས་པས་ནི་ཆོས་ཅན་
ལ་ཐེ་ཚོམ་ཟ་བས་མ་གྲུབ་པ་དང་རྟགས་ལ་ཐེ་ཚོམ་ཟ་བས་མ་གྲུབ་པ་སེལ་ལོ། །མཐུན་



106
པའི་ཕྱོགས་ཉིད་ལ་ཡང་ཡོད་པར་ངེས་པ་ཞེས་གཞུག་གོ། །བསྒྲུབ་བྱའི་
ཆོས་ཀྱི་སྤྱིས་མཚུངས་པའི་ཕྱོགས་ནི་འདིའི་མཐུན་པའི་ཕྱོགས་སོ། །མཐུན་
པའི་ཕྱོགས་དེ་ཉིད་ལ་ཡང་རྟགས་དེ་ཉིད་ཡོད་པར་ངེས་པ་ནི་ཚུལ་གཉིས་པའོ། །ཚུལ་
གཉིས་པའི་སྐབས་འདིར་ཡོད་པ་སྨོས་པས་ནི་རྟགས་དེ་ཉིད་མི་མཐུན་ཕྱོགས་ལ་ཡོད་ཅིང་མཐུན་ཕྱོགས་
ལ་མེད་པའི་འགལ་བ་རྣམ་པར་གཅོད་དོ། །ངེས་པ་སྨོས་པས་ནི་མཐུན་པའི་
ཕྱོགས་དང་མི་མཐུན་པའི་ཕྱོགས་གཉི་གར་རམ་ཕྱོགས་གཅིག་ལ་ཐེ་ཚོམ་ཟ་བས་མ་ངེས་པ་གཅོད་དོ།།
ཉིད་སྨོས་པས་ཕྱོགས་གཉིས་ཀར་ཐུན་མོང་དུ་འཇུག་པ་གཅོད་དོ། །ཡང་སྒྲ་
སྨོས་པས་ནི་ཤེས་པར་འདོད་པའི་བྱེ་བྲག་དང་ལྡན་པའི་ཕྱོགས་ཀྱི་ཆོས་ཁོ་ན་ལ་ཡོད་ཀྱི་མཐུན་ཕྱོགས་
ལ་མེད་པའི་ཐུན་མོང་མ་ཡིན་པ་གཅོད་དོ། །མི་མཐུན་པའི་ཕྱོགས་ལ་
ཡང་མེད་པ་ཉིད་དུ་ངེས་པ་ཞེས་གཞུག་གོ། །བསྒྲུབ་བྱའི་ཆོས་ཀྱི་མཐུན་
པའི་ཕྱོགས་མ་ཡིན་པ་ནི་མི་མཐུན་པའི་ཕྱོགས་ཏེ། ་ མཐུན་པའི་ཕྱོགས་དེ་
ལས་གཞན་པ་མཚན་ཉིད་ལས་འགལ་བར་གྱུར་པ་ཕན་ཚུན་སྤངས་འགལ་རྣམས་ཏེ་དཔེར་ན་ཚ་བའི་རེག་
པ་བསྒྲུབ་པར་བྱ་བ་ལ་ཚ་བ་དང་གྲང་བ་གང་ཡང་མ་ཡིན་པའི་དངོས་པོ་ལྟ་བུ་དང་། མཐུན་པའི་
ཕྱོགས་དེ་དང་འགལ་བ་དངོས་པོ་ལས་འགལ་བར་གྱུར་པ་ལྷན་ཅིག་མི་གནས་འགལ་ཏེ་དཔེར་ན་བསྒྲུབ་
པར་བྱ་བ་ཚ་བའི་རེག་པ་ལ་གྲང་བའི་དངོས་པོ་ལྟ་བུ་དང་། མཐུན་པའི་ཕྱོགས་དེ་མེད་པ་བསྒྲུབ་པར་
བྱ་བ་ཚ་བའི་རེག་པ་སོགས་མེད་པ་ནམ་མཁའ་ལྟ་བུ་ཡང་ངོ། །དེས་ན་དོན་རྣམ་པ་གསུམ་ཀར་བང་
མཐུན་པའི་ཕྱོགས་མ་ཡིན་པས་མི་མཐུན་པའི་ཕྱོགས་ཞེས་བྱའོ། །དེ་ལ་འདི་ལྟར་མེད་པར་རྟོགས་པ་ནི་དངོས་



107
པོ་མེད་པར་རྟོགས་པ་ཡིན་པས་མཐུན་པའི་ཕྱོགས་མེད་པའི་བདག་ཉིད་དུ་རུང་ན། རང་གི་ངོ་བོས་ཡོངས་
སུ་གཅོད་དུ་ཡོད་པའི་འགལ་བ་དང་གཞན་པ་དག་ནི་ཇི་ལྟར་ན་ཕྱོགས་མེད་པའི་རང་བཞིན་དུ་རྟོགས་ཤེ་ན། དངོས་
སམ་ཤུགས་ཀྱིས་ཏེ། མེད་པ་ནི་ཕྱོགས་མེད་པ་ཉིད་ཡིན་པས་དེས་ན་དངོས་སུ་ཕྱོགས་མེད་པར་རྟོགས་པ་
ཉིད་ཡིན་ལ། གཞན་པ་དང་འགལ་བ་གཉིས་ནི་བཀག་པའི་མེད་རྐྱང་ཉིད་མ་ཡིན་ཀྱང་རང་བཞིན་གཞན་
ཡིན་པས། འགལ་བ་དང་གཞན་པ་དག་ནི་རང་གི་རང་བཞིན་ཡོངས་སུ་གཅོད་པའི་ཤུགས་ཀྱིས་ཕྱོགས་མེད་
པར་རྟོགས་པ་ཡིན་དེ། འགལ་བ་དང་གཞན་པ་དག་གི་ངོ་བོ་ཡོངས་སུ་གཅོད་པ་ནི་མཐུན་པའི་ཕྱོགས་ཉིད་
རྣམ་པར་བཅད་པ་ཡིན་པའི་ཕྱིར་རོ། །དེས་ན་མཐུན་པའི་ཕྱོགས་མེད་པ་ཉིད་དུ་ནི་གཞན་པ་སོགས་ཐམས་
ཅད་ལ་ཁྱད་པར་མེད་པ་ཡིན་ཏེ། དེ་བས་ན་དེ་གསུམ་ཀར་མི་མཐུན་པའི་ཕྱོགས་སུ་བརྗོད་པར་བྱ་བ་ཡིན་ནོ།།
དེ་ལ་མེད་པ་ཉིད་དུ་ངེས་པ་སྟེ་ཚུལ་གསུམ་པའོ། །མེད་པའི་སྒྲས་ནི་
མཐུན་ཕྱོགས་དང་མི་མཐུན་ཕྱོགས་གཉི་གར་འཇུག་པའི་ཐུན་མོང་བ་སེལ་ལོ། །ཉིད་སྨོས་
པས་ནི་མེད་པ་ཁོ་ན་ལ་གོ་བར་འགྱུར་བས་མི་མཐུན་པའི་ཕྱོགས་ཀྱི་ཕྱོགས་གཅིག་ལ་
ཞུགས་པ་ཡོད་པ་དེ་ཡང་སེལ་ཏོ། །ངེས་པ་སྨོས་པས་ནི་མི་མཐུན་པའི་ཕྱོགས་
ལས་ལྡོག་པ་ལ་ཐེ་ཚོམ་ཟ་བ་སེལ་ཏོ། །འོ་ན་མཐུན་པའི་ཕྱོགས་ཉིད་
ལ་ཡོད་པ་ཞེས་སྨོས་པས་མི་མཐུན་པའི་ཕྱོགས་ལ་མེད་པ་ཉིད་དུ་ངེས་པ་
ཞེས་བྱ་བའི་ཡང་དོན་གོ་བ་ཉིད་དེ། དེ་ཅི་འདིར་ཐ་དད་དུ་བྱས་ཤེ་ན།
བདེན་ཏེ་ཞེས་པས་ནི་དེ་སྐད་ཡིན་པར་ཁས་ལེན་པའོ། །མཚན་ཉིད་གསུམ་སྒྲུབ་པར་བྱེད་པའི་ཚིག་གི་
སྦྱོར་བ་བསྟན་པའི་དོན་དུ་ཚུལ་ཐ་དད་པར་གཟུང་གི་ཚུལ་གསུམ་པའི་དོན་ལ་ཐ་དད་



108
པར་ནི་མི་གཟུང་ངོ། །རྗེས་སུ་འགྲོ་བ་དང་ལྡོག་པ་དག་ལས་ཁྱབ་པ་ངེས་
པ་ཅན་རྗེས་འགྲོའམ་ལྡོག་པ་དེ་དག་གང་རུང་གི་ཚུལ་གཅིག་ལ་ཡང་ལྡན་པར་དོན་གྱིས་
གོ་བས་ཚུལ་གཉིས་པ་རྟོགས་པའི་ཕྱིར་སྦྱོར་བ་འགོད་པ་ལ་དེ་གཉིས་གང་ལྟར་འགོད་ཀྱང་རུང་
སྟེ་དོན་ལ་ཐ་དད་མེད་པར་གཅིག་ཡིན་ཅེས་པ་ཉིད་ཀྱི་ཁས་ལེན་གྱི་ཐ་སྙད་ཀྱི་སྦྱོར་བ་བྱེད་པ་
ཡིན་ནོ། ༈ །ཚུལ་གསུམ་པའི་རྟགས་ཀྱང་གསུམ་ཉིད་དེ།
ཚུལ་གསུམ་པ་ཅན་གྱི་རྟགས་གང་ཡིན་པ་ཡང་གསུམ་སྟེ། མི་དམིགས་
པ་དང་རང་བཞིན་དང་འབྲས་བུའོ། ༈ །དེ་ལ་དགག་པར་བྱ་བ་
དམིགས་པའི་མཚན་ཉིད་ཐོབ་པའི་མི་དམིགས་པ་ནི་མེད་ཅེས་བརྗོད་ཅིང་དགག་
པའི་ཐ་སྙད་ཀྱི་སྒྲ་དང་བློ་སྒྲུབ་པར་བྱེད་པའི་རྒྱུ་ཉིད་དུ་གནས་པའོ། །མི་དམིགས་པའི་རྟགས་
ཀྱི་མཚན་ཉིད་ཀྱི་ཟུར་དང་པོར་དམིགས་པའི་མཚན་ཉིད་ཐོབ་པ་ཞེས་སྨོས་པ་ནི་དམིགས་
པའི་རྐྱེན་གྱི་ཁྱད་པར་ཡུལ་དང་དབང་པོ་དང་ཡིད་ལ་བྱེད་པ་དག་ཐམས་ཅད་དང་ལ་རང་
གི་ངོ་བོའི་ཁྱད་པར་ཀྱང་ངོ། །ལུལ་རང་གི་ངོ་བོའི་ཁྱད་པར་ཞེས་པ་གང་ཞེ་ན།
དམིགས་པའི་རྐྱེན་གཞན་དག་ཡོད་ན་ཡོད་པར་མངོན་སུམ་ཉིད་དུ་འགྱུར་
བ་དང་དམིགས་པའི་རྐྱེན་གཞན་ལོད་ཀྱང་ཡོད་པར་མངོན་སུམ་ཉིད་དུ་འགྱུར་དུ་མི་རུང་བ་སྟེ་གཉིས་ལས་མངོན་
སུམ་ཉིད་དུ་འགྱུར་དུ་རུང་བའོ། །དམིགས་པའི་མཚན་ཉིད་ཐོབ་པ་ཞེས་བྱ་བའི་དོན་
ནི་བཤད་མ་ཐག་པར་དམིགས་པའི་རྐྱེན་གཞན་དག་འོད་ན་ཡོད་པར་མངོན་སུམ་ཉིད་དུ་འགྱུར་བ་ཞེས་སྨོས་པ་
དེ་དང་སྦྱོར་བའི་ཕྱིར་ན་ད་ལྟ་མདུན་དུ་དོན་གནས་པ་མེད་བཞིན་དུ་ལང་གལ་ཏེ་འདིར་



109
འབྱུང་བ་སྟེ་ཡོད་པའི་སྐབས་ཤར་ཞིང་མཐོང་བ་ཉིད་དུ་འགྱུར་རོ་སྙམ་པ་སྲིད་པའི་ཡུལ་
དེ་ལྟ་བུ་ནི་དམིགས་པའི་མཚན་ཉིད་ཐོབ་པ་ཞེས་བརྗོད་དོ། །དེ་མི་དམིགས་
པས་མེད་པའི་ཐ་སྙད་འགྲུབ་པར་འགྱུར་ཏེ། ཡོད་པའི་དངོས་པོ་མཐོང་
དུ་རུང་བ་མདུན་དུ་ཡོད་པ་ལ་མི་དམིགས་པ་དེ་མི་སྲིད་པའི་ཕྱིར་རོ། ༈ །གོང་
དུ་བཤད་པ་རང་གི་ངོ་བོའི་ཁྱད་པར་དམིགས་སུ་རུང་བའི་མཚན་ཉིད་མ་ཐོབ་པ་ནི་འདི་རྣམས་ཡིན་ཏེ་འཛམ་བུ་གླིང་
པ་རྣམས་ལ་བྱང་སྒྲ་མི་སྙན་གྱི་དཔག་བསམ་གྱི་ཤིང་ལ་སོགས་པ་ལྟ་བུ་ཡུལ་གྱིས་བསྐལ་བ་དང་། སྔོན་
བསྐལ་པ་ཆགས་པའི་ཚོ་སྤྲིན་གསེར་གྱི་སྙིང་པོ་ཅན་བྱུང་བ་དང་མ་འོངས་པ་ན་བྱམས་པ་འབྱོན་པའི་ཞིང་དང་འཁོར་
ལྟ་བུ་དུས་ཀྱིས་བསྐལ་བ་དང་། ཤ་ཟ་དང་བར་སྲིད་ལྟ་བུ་རང་གི་ངོ་བོས་ཕལ་པ་རྣམས་ལ་
བསལ་བ་རྣམས་དང་། རྐྱེན་གྱི་ཁྱད་པར་བདག་རྐྱེན་དབང་པོ་ལ་སོགས་པ་མ་
ཚང་བའི་དོན་རྣམས་མི་དམིགས་པ་ལ་ནི་མེད་པའི་ཐ་སྙད་མི་སྦྱོར་བའི་ཕྱིར་
དམིགས་པའི་མཚན་ཉིད་ཐོབ་པའི་ཁྱད་པར་དང་དེ་མི་དམིགས་པའི་ཁྱད་པར་སྟེ་ཁྱད་པར་གཉིས་བླངས་
ཏེ་དགག་པར་བྱ་བ་དམིགས་པའི་མཚན་ཉིད་ཐོབ་པ་མི་དམིགས་པ་ཞེས་བརྗོད་པ་ཡིན་ནོ། །བཀག་
པ་སྟེ་མེད་པ་ཙམ་ནི་འདིར་མི་དམིགས་པའི་གཏན་ཚིགས་སུ་བརྗོད་པ་མ་ཡིན་ཏེ། དེའི་ ་
རང་གི་ངོ་བོ་མ་གྲུབ་པའི་གཏན་མེད་ཡིན་པའི་ཕྱིར་དང་། རི་རྭ་དང་འདྲ་བའི་གཏན་
མེད་རྣམས་ནི་མེད་པའི་ཐ་སྙད་སྒྲུབ་པའི་ཡང་ལན་ལག་གམ་རྒྱུ་ཉིད་མ་ཡིན་པའི་ཕྱིར་ཏེ་
མེད་པ་ཙམ་པོ་དེ་ལ་བརྟེན་པའི་ཚད་མ་རྣམ་གཉིས་གང་ལང་མེད་པའི་ཕྱིར་རོ། །དེ་ཡང་མེད་པའི་
བདག་ཉིད་ཀྱིས་མི་དམིགས་པ་དེ་ཉིད་ནི་མེད་པ་དེ་ཤེས་པ་ལ་ངེས་པའི་རྒྱུར་ཡང་ཇི་ལྟར་འགྱུར་ཏེ། དབང་



110
པོ་ལ་བརྟེན་པའི་མངོན་སུམ་ནི་མ་ཡིན་ཏེ། དངོས་པོ་མེད་པ་ནི་སྐྱེད་བྱེད་མ་ཡིན་པའི་ཕྱིར་དང་། མངོན་
སུམ་ཚད་མ་ནི་དོན་གྱི་འབྲས་བུ་ཡིན་པའི་ཕྱིར་རོ། །རྟགས་ལ་བརྟེན་པའི་རྗེས་དཔག་ཚད་མ་ལང་མ་ཡིན་ཏེ།
མེད་པ་ལ་རྟགས་མེད་པའི་ཕྱིར་དང་། སྐྱེད་པར་བྱེད་པ་མ་ཡིན་པའི་ཕྱིར་དང་། རྗེས་དཔག་ཚད་མ་ནི་
དོན་ལས་སྐྱེ་བ་ཡིན་པའི་ཕྱིར་རོ། །དེས་ན་མེད་པ་ནི་དེའི་ངོ་བོ་མེད་པ་ཡིན་པས་ན་ཤེས་པ་སྐྱེད་པའི་རྒྱུར་མི་
འཐད་དོ། །འོ་ན་ཅི་ལྟ་བུ་ལ་བྱ་ཞེ་ན་འོན་ཀྱང་དངོས་པོའི་ཁྱད་པར་དམིགས་སུ་རུང་
བའི་མཚན་ཉིད་ཐོབ་པ་ཉིད་མི་དམིགས་པའོ། །དེ་ཡང་མེད་པར་བརྗོད་འདོད་ལས་
གཞན་གང་སུ་ཡང་རུང་བ་ནི་མ་ཡིན་ཏེ། གཅིག་ལོག་པས་ཐམས་ཅད་ལྡོག་པར་ཐལ་
བའི་ཕྱིར་རོ། །འོན་ཀྱང་བུམ་པ་ལྟ་བུ་མེད་པར་བརྗོད་འདོད་ཀྱི་ཤེས་པ་གཅིག་དང་སྦྱོར་
བའམ་འདྲེས་པའི་ཡུལ་ཅན་དེ་ཉིད་ཀྱི་མི་དམིགས་པའོ། །གང་གི་ཕྱིར་ཤེས་པ་གཅིག་དང་འདྲེས་
པའི་དངོས་པོའི་ཡུལ་ཅན་དེ་ཉིད་ཀྱི་དམིགས་པ་ལོག་པའི་སྦྱོར་བ་སྟེ་མ་དམིགས་པའི་ཕྱིར་ཞེས་གཏན་
ཚིགས་འགོད་པ་དེ་ཉིད་མེད་པར་དགག་པ་སྒྲུབ་པའི་ཡན་ལག་སྟེ་རྒྱུ་ཉིད་ཀྱི་ཕྱིར་རོ། །འོ་
ན་གཉིད་ལོག་པ་དང་བརྒྱལ་བ་དང་བར་དུ་ཆོད་པ་དང་རྒྱབ་ཀྱིས་ཕྱོགས་པ་ལ་སོགས་པའང་དགག་པ་སྒྲུབ་པའི་
རྒྱུར་ཐལ་ཏེ། དངོས་པོ་འདྲེས་པའི་ཡུལ་ཅན་ལོག་པ་ཉིད་ཀྱི་ཕྱིར་རོ་ཞེ་ན། མ་ཡིན་ཏེ། དགག་བྱ་བུམ་
པ་ལྟ་བུས་དབེན་པའི་ས་ཕྱོགས་ཀྱི་གཟུགས་དམིགས་པར་རོ། །འོ་ན་སྒྲུབ་རྟགས་སུ་ཐལ་ཏེ།
གཟུགས་རང་གི་ངོ་བོ་ཡོངས་སུ་གཅོད་པ་ཉིད་ཀྱི་ཕྱིར་རོ་ཞེ་ན། མ་ཡིན་ཏེ། དགག་པར་བྱ་བ་
ཡི་རྟགས་ལ་སྒྲུབ་པར་བྱེད་པ་ལི་རྟགས་ནི་མི་དབང་ངོ་སྟེ་མི་འགྲོའོ། །འོ་ན་ཇི་ལྟར་ཞེ་ན།
དགག་བྱ་བུམ་པ་ལྟ་བུས་དབེན་པའི་ཕྱོགས་ཀྱི་གཟུགས་དམིགས་པར་རོ། །གཟུགས་ཀྱི་དངོས་པོ་དམིགས་



པ་འདི་ཡང་དམིགས་པར་བྱ་བཞིན་དང་། དམིགས་པར་བྱེད་བཞིན་
་པའི་ཆོས་ཉིད་ཀྱིས་རྣམ་པ་གཉིས་ཏེ། དམིགས་པར་བྱེད་པ་ཤེས་པ་ཙམ་གྱི་
རང་གི་ངོ་བོས་ནི་མ་ཡིན་ནོ། །གང་གི་ཕྱིར་ནགཉིས་ཀྱིས་མེད་པའི་ཐ་སྙད་ཀྱི་
བསྒྲུབ་བྱ་སྒྲུབ་པར་ནུས་པའི་ཕྱིར་རོ། །དེས་ན་དྲན་པའི་འདུ་བྱེད་མ་ཉམས་པའི་
འདས་པའི་ཡུལ་ལ་ཡང་མེད་པའི་ཐ་སྙད་སྒྲུབ་པར་ནུས་པ་ཡིན་ནོ། །ཡུལ་དང་ཡུལ་ཅན་གཉིས་ཀའི་དམིགས་
པ་མ་ཉམས་པར་བསྟན་པ་འདིས་ནི་བཀག་པ་ཙམ་གྱི་མེད་པ་སྒྲུབ་པ་མ་ཡིན་ཏེ། ཡུལ་
དང་ཡུལ་ཅན་གཉིས་ཀའི་དམིགས་པ་མ་ཉམས་པ་དེས་དགག་བྱ་བུམ་པ་ལྟ་བུ་སྟོང་པའི་ས་ཕྱོགས་
ལ་སོགས་པ་འཛིན་པའི་མངོན་སུམ་ཁོ་ནས་སྒྲུབ་པ་ཉིད་ཀྱི་ཕྱིར་རོ། ། །དེས་
ན་དགག་བྱས་སྟོང་པའི་ས་ཕྱོགས་གང་དེའི་བདག་ཉིད་དུ་གྱུར་པ་དེ་དགག་བྱ་བུམ་པ་ལྟ་བུ་དེ་
ཉིད་དང་མ་འདྲེས་པར་འབའ་ཞིག་པ་ཉིད་དུ་གནས་པ་དེ་ཉིད་ཉམས་སུ་མྱོང་བ་ལས་བུམ་སོགས་
གཞན་གྱིས་དབེན་པའི་ཁྱད་པར་ཅན་དུ་རྟོགས་པའོ། །དཔེར་ན་ཀ་བ་རང་ཉིད་ཀྱི་ངོ་བོ་
དགག་བྱ་སྣམ་བུས་དབེན་པར་གནས་པ་ཉིད་དེ་ལྟར་སྣམ་བུ་དང་མ་འདྲེས་པར་ཁྱད་པར་ཅན་དུ་མྱོང་བ་ན་ཀ་བ་
ལ་སྣམ་བུ་མེད་པར་དམིགས་པ་བཞིན། དགག་བྱས་སྟོང་པའི་ས་ཕྱོགས་ཁྱད་པར་ཅན་དམིགས་པ་དེ་ཉིད་
གཞན་མི་དམིགས་པའི་འཇོག་བྱེད་ཡིན་ནོ། །དེ་ཡང་དགག་བྱ་གང་དང་གང་གིས་སྟོང་པའི་ས་ཕྱོགས་
དེ་ཉིད་དགག་བྱ་དེ་དང་མ་འདྲེས་པར་འབའ་ཞིག་པ་ཉིད་དུ་གནས་པ་དེ་འཛིན་པ་ཁོ་ནས་དེ་དང་དེ་མེད་
པར་གཟུང་བ་ཉིད་ཀྱི་ཕྱིར་མེད་པའི་ཐ་སྙད་དེ་མ་དམིགས་པའི་ཚད་མ་གཞན་རང་གི་ཡུལ་
ཅན་གྱི་ཤེས་པ་མེད་པ་ཉིད་ཀྱིས་སམ་དངོས་པོ་མེད་པ་ལ་དམིགས་པའི་ཚད་མ་གང་ཡིན་པ་གཞན་གྱིས་བསླབ་



112
པར་བྱ་བ་ཉིད་དུ་འགྱུར་བ་མ་ཡིན་ནོ། །གལ་ཏེ་རང་གི་ལུལ་ཅན་གྱི་ཤེས་པ་མེད་པས་དངོས་
པོ་མེད་པར་སྒྲུབ་ན། གོང་དུ་བརྗོད་པའི་སྐྱོན་དེ་སོ་ན་གནས་ཤིང་། གལ་ཏེ་བུམ་པ་དམིགས་པ་མེད་པ་
ཞེས་བྱ་བ་དངོས་པོ་མེད་པ་ལ་དམིགས་པ་གང་ཡིན་པ་དེ་ཉིད་ལས་ཡིན་ན་ཡང་། དངོས་པོ་མེད་པར་རྟོགས་
པ་དེ་གང་ལས་འགྱུར་ཏེ། དངོས་པོ་མེད་པ་ནི་དངོས་པོ་འགའ་ཡི་ཡང་རྒྱུ་མ་ཡིན་ཞིང་། མེད་པ་ལ་
དབང་བློ་འཇུག་པ་མེད་པའི་ཕྱིར་རོ། །དེའི་ཕྱིར་དམིགས་རུང་མི་དམིགས་པ་ཡི་གཏན་ཚིགས་
འདིས་ས་རྒྱུག་ལྟ་བུའི་རྒྱུ་འབྲས་གཉིས་ཆར་སྣང་རུང་དུ་འདོད་བཞིན་དུ་རྒྱུ་ལ་འབྲས་བུ་མ་མཐོང་ཡང་བསྟན་བཅོས་
ངན་པའི་གདོན་གྱིས་ཟིན་ནས་རྒྱུ་དུས་སུ་འབྲས་བུ་བོད་ཅེས་འདོད་པའི་གྲངས་ཅན་པ་ལྟ་བུའི་རྨོངས་པ་རྣམས་
ལ་སྣང་རུང་མི་དམིགས་ན་མེད་དོ་ཞེས་རྒྱུ་མཚན་ཉེ་བར་བསྟན་པས་མེད་པའི་ཐ་སྙད་སྒྲུབ་པ་
ཡིན་ནོ། །དེ་ལ་འདི་སྐད་དུ་འདི་ན་བུམ་པ་མེད་དོ་སྙམ་པ་ནི་དགག་བྱ་རྣམ་པར་བཅད་པའི་རྟོག་པ་
ཡིན་ན། ཆེད་པའི་ཐ་སྙད་སྒྲུབ་པའི་ཡན་ལག་ཏུ་མངོན་སུམ་ཚད་མ་འདི་ཉིད་ཅི་ལ་བཤད་ཅེ་ན། དམིགས་
རུང་མ་དམིགས་པས་མེད་པའི་ཐ་སྙད་སྒྲུབ་པ་དེ་ནི་མངོན་སུམ་རང་ཉིད་ཀྱིས་བྱེད་པ་མ་ཡིན་ཡང་། སྔོན་པོ་
མཐོང་བ་ལས་འདི་ནི་སྔོན་པོ་ཡིན་གྱི་སེར་པོ་མ་ཡིན་ནོ་སྙམ་དུ་འཛིན་པ་འབྱུང་བ་དང་འདྲ་བར། དེ་མངོན་
སུམ་ཚད་མ་ནི་དང་པོ་ཕུལ་ཐུན་མོང་མ་ཡིན་པ་མཐོང་བ་གང་ཡིན་པ་དེ་ཁོ་ན་ཡིན་ནོ། །དེ་དེ་ལྟར་མངོན་
སུམ་གྱི་སྟོབས་ཀྱིས་རང་གི་མཚན་ཉིད་རྟོགས་པའི་འོག་ཏུ། གང་དང་གང་གི་ཐུན་མོང་མ་ཡིན་པ་ཉིད་དེ་
དང་དེ་མ་ཡིན་པར་གཞན་ལས་ལོག་པའི་ཡུལ་ཅན་གྱི་དྲན་པ་སྐྱེས་པ་དེ་ནི་མངོན་སུམ་གྱི་མཐུ་ལས་བྱུང་བ་ཡིན་ཏེ།
འདི་ནི་སྔོན་པོའོ་སྙམ་དུ་སྒྲུབ་པའི་རྟོག་པ་དང་འདི་ནི་སེར་པོ་མ་ཡིན་ནོ་སྙམ་དུ་དགག་པའི་རྟོག་པ་དོན་མཐུན་ཐམས་
ཅད་ཀྱི་བྱེད་བྱེད་ནི་མངོན་སུམ་ཁོ་ན་ཡིན་པས་སོ། །དགག་བྱ་རང་ལས་ཁྱད་པར་ཅན་གྱི་ཤེས་པ་མངོན་སུམ་



1 13
པ་མེད་ཀྱང་འགའ་ཞིག་ཏུ་མེད་པའི་ཐ་སྙད་ཀྱི་བློར་གྱུར་པ་ལོད་དེ། ་དཔེར་ན་མུན་ཁུང་དུ་ལག་པ་བྱུགས་
པས་བུམ་པ་ལ་སོགས་པ་མེད་པར་རྟོགས་པ་བཞིན་ནོ་ཞེ་ན། དེར་ལང་བྱུགས་པའི་ལག་པའི་ནང་གི་རེག་
བྱའི་ཁྱད་པར་དམིགས་པ་ལས་གཞན་མེད་པར་རྟོགས་པ་ཡིན་ཏེ། ངའི་ལག་པ་བྱུགས་སོ་ཞེས་བྱ་བར་མངོན་
སུམ་དུ་གྱུར་པ་དེ་ཉིད་ལས་དེ་མེད་པར་རྟོགས་པ་ཡིན་ཏེ། དེ་མེད་ན་མེད་པར་མི་རྟོགས་པའི་ཕྱིར་རོ། །ཡང་
འདི་སྙམ་དུ་དམིགས་སུ་རུང་བའི་རང་བཞིན་གྱི་དོན་མི་དམིགས་པ་དེ་ནི་ཤེས་པ་དང་ཤེས་བྱའི་རང་བཞིན་མི་དམིགས་
པ་ཡིན་ལ། དེ་ལྟར་ཤེས་དང་ཤེས་བྱའི་རང་བཞིན་མི་དམིགས་པ་དེ་ནི་གྲུབ་ཟིན་པ་ཡིན་པས་ན། གྲུབ་
ཟིན་སྒྲུབ་པར་བྱེད་པ་ནི་ཤེས་འདོད་མེད་པ་ཞིག་སྒྲུབ་པ་མ་ཡིན་ནམ་ཞེ་ན། མ་ཡིན་ཏེ། ཤེས་དང་ཤེ་བྱའི་
རང་བཞིན་མི་དམིགས་པའི་རྒྱུ་མཚན་ཅན་གྱི་མེད་པའི་ཤེས་པ་དང་སྒྲ་དག་སྒྲུབ་པར་བྱེད་པ་ཡིན་ནོ། །འོ་ན་
མེད་པའི་སྒྲ་བློ་དེ་ཉིད་མི་དམིགས་པའི་རྒྱུ་མཚན་ཅན་ཡིན་པར་འགྱུར་ན་ནི། དེ་ལྟ་ན་མེད་པའི་སྒྲ་བློའི་རྒྱུ་མཚན་
དམིགས་རུང་མི་དམིགས་པའི་རྟགས་དེ་ཉིད་ཡོད་པ་ལ་བརྟེན་ནས་འབྲས་བུ་མེད་པའི་སྒྲ་བློ་དེ་ཉིད་ཇི་ལྟར་རྟོགས་
རིགས་ཏེ། རྒྱུ་རྣམས་ནི་གདོན་མི་ཟ་བར་འབྲས་བུ་དང་ལྡན་པ་མ་ཡིན་ཏེ། མ་ཚང་བ་དང་གེགས་བྱེད་པ་
དག་སྲིད་པའི་ཕྱིར་རོ་ཞེས་བརྗོད་པ་མ་ཡིན་ནམ་ཞེ་ན། རྒྱུ་དང་འབྲས་བུའི་འབྲེལ་པ་དངོས་པོའི་ངོ་བོ་ཉིད་དུ་
གྱུར་པ་དེ་ནི་དེ་ལྟར་ཡིན་ཏེ། དངོས་རྒྱུ་ནུས་པ་ཐོགས་མེད་ཀྱི་གནས་སྐབས་ཐ་མ་ཐོབ་པ་ན་གདོད་འབྲས་
བུའི་བྱ་བ་བྱེད་པ་ཉིད་ལ་གཞུག་པ་ཡིན་ལ། ནུས་པ་ཐོགས་མེད་ཀྱི་སྐད་ཅིག་ཐ་མ་མ་ཐོབ་པ་དེའི་རིང་དུ་ནི་
གདོན་མི་ཟ་བར་འབྲས་བུ་དང་ལྡན་པ་མ་ཡིན་པས་དེ་ལྟར་ཡིན་ལང་། འདིར་དངོས་པོ་ལས་ལྡོག་པའི་ཐ་སྙད་
བཏགས་པ་ཙམ་པོ་སྒྲུབ་པ་ལ་ནི་གདོད་གཞུག་པར་བྱ་བ་དེ་ལྟ་བུ་དག་མེད་དེ། དམིགས་རུང་མ་དམིགས་
པ་ཉིད་ན་མེད་པའི་ཐ་སྙད་ནི་བྱར་རུང་བ་ཉིད་དུ་གདོན་མི་ཟ་བར་གྲུབ་ཟིན་པའི་ཕྱིར་རོ། །དེས་ན་ཐ་སྙད་



l1
ཐམས་ཅད་ནི་བརྗོད་འདོད་ལ་རག་ལས་ཏེ་འཇུག་པ་ཅན་ཡིན་པས་ན། འདིར་མེད་པའི་ཐ་སྙད་དུ་བྱ་བ་ལའང་
རྒྱུ ནི་བརྗོད་པར་འདོད་པ་ཉིད་ཡོད་ན་འབྱུང་ལ་མེད་ན་མི་འབྱུང་བ་དེ་ཙམ་ལ་རག་ལས་པར་ཟད་ཀྱི། ཐ་
སྙད་དུ་བྱར་རུང་བ་ཙམ ནི་དམིགས་རུང་མ་དམིགས་པའི་རྒྱུ་དུས་ནས་གྲུབ་ཟིན་པའི་ཕྱིར་རོ། །འོ་ན་ཐ་སྙད་
དུ་བྱར་རུང་བའི་འབྲས་བུ་རྒྱུ་དུས་སུ་གྲུབ་ཟིན་པ་ཉིད་སླར་ཡང་འདིར་བསྒྲུབ་པར་བྱ་བ་ཅི་ཞིག་ཡོད་དེ། མེད་
པའི་ཐ་སྙད་དུ་བྱར་རུང་བའི་རྒྱུ་མི་དམིགས་པའི་རང་བཞིན་གྱི་རྟགས་དེ་ཉིད་རྒོལ་བ་གཉིས་ཀའི་ངོར་གྲུབ་ཟིན་པ་
ཡིན་པས་སོ་ཞེ་ན། བདེན་མོད་འོན་ཀྱང་དེ་ནི་དཔེར་ན་བ་ལང་ཆེན་པོ་དང་ཆུང་ངུ་ལ་སོགས་པ་ལ་བ་ལང་
གི་ཐ་སྙད་མཚུངས་པར་ཞུགས་སུ་ཟིན་ཀྱང་དེ་ལྟར་མི་ཤེས་པ་རྣམས་ཀྱིས་ཆེན་པོ་ནི་བ་ལང་གི་ཐ་སྙད་དུ་བྱེད་ལ་ཆུང་
ངུ་སོགས་ལ་ནི་བ་ལང་གི་ཐ་སྙད་མི་འཇུག་པར་སེམས་པ་ན། དེ་ལྟར་དུ་ཤེས་པ་ཡོད་པའི་གང་ཟག་གཞན་
གྱིས་འདི་ནི་བ་ལང་ཡིན་ཏེ། ལྐོག་ཤལ་ལ་སོགས་པ་དང་ལྡན་པ་འདུས་པ་ཡིན་པའི་ཕྱིར་ཞེས་བ་ལང་གི་ཐ་
སྙད་བྱ་བར་འདོད་པ་ཙམ་ཡིན་གྱི། བ་ལང་གི་ཐ་སྙད་སྒྲུབ་ཏུ་རུང་བ་ཉིད་ནི་གདོན་མི་ཟ་བར་གྲུབ་ཟིན་པ་
བཞིན་ནོ། ༈ །འབྲས་བུའི་མི་དམིགས་པ་ལ་སོག་
པའི་ཡུལ་ལ་འཇུག་ཅིང་བསྒྲུབ་པར་བྱ་བའང་དངོས་པོ་སྒྲུབ་པ་ནི་མ་ཡིན་ཀྱང དངོས་པོ་མེད་པའི་
བོ་དང་མེད་པའི་སྒྲའམ་ཐ་སྙད་ཀྱང་སྒྲུབ་པ་ཉིད་ཡིན་ནོ། །འདི་ནི་ད་
ལྟར་བྱུང་བའི་དུས་ཀྱི་གོ་བར་བྱེད་པ་དང་། འདས་པའི་དུས་ཀྱང་སྟེ།
དེའང་དྲན་པའི་འདུ་བྱེད་དམ་དྲན་པ་སྐྱེད་པར་བྱེད་པའི་ས་བོན་མ་ཉམས་པ་ཡིན་ནའོ། །དེའང་
མ་འོངས་པའི་དུས་ཀྱི་ཕྱོགས་ལ་ནི་ཆོས་ཅན་མངོན་སུམ་མ་ཡིན་ཏེ། སྟོང་པའི་ཕྱོགས་ཀྱི་ངོ་བོ་དམིགས་པའི་
མཚན་ཉིད་ཐོབ་པའང་དམིགས་པ་ཉིད་དུ་མི་འགྲུབ་པའི་ཕྱིར་རོ། །འདས་པའི་དུས་ལ་ནི་ཆོས་ཅན་ལང་མངོན་



f15
སུམ་དུ་གྱུར་པ་ཡིན་ལ། བུམ་པས་སྟོང་པའི་ཕྱོགས་ཀྱང་དྲན་ནུས་སོ། །ད་ལྟར་གྱི་དུས་ལའང་ཆོས་ཅན་
བུམ་པ་སོགས་ཀྱིས་དབེན་པའི་ཕྱོགས་ཀྱང་མངོན་སུམ་དུ་འགྲུབ་སྟེ། དེའི་ཕྱིར་དྲན་པའི་འདུ་བྱེད་མ་ཉམས་
པ་ཞེས་སྨོས་པས་ནི་གཏན་ཚིགས་མ་གྲུབ་པ་བསལ་བ་ཡིན་ཏེ། སྟོང་པའི་ཕྱོགས་དེ་ཉིད་མི་དྲན་ན་ནི་མི་དམིགས་
པ་ཉིད་ཀྱང་འགྲུབ་པར་མི་འགྱུར་བས་སོ། །དེའི་ཕྱིར་ད་ལྟའི་ཡུལ་དུ་ནི། ཕྱོགས་འདི་ན་སྣམ་
བུ་མེད་དེ། དམིགས་པའི་མཚན་ཉིད་ཐོབ་པའི་དམིགས་བྱ་མེད་པ་
ཉིད་ཀྱི་ཕྱིར་རོ་ཞེས་དང་། འདས་པའི་ཡུལ་དུ་ནི། ཁར་ཙང་ལ་སོགས་པའི་ཉི་མ་དག་ལ་
བུམ་པ་སོགས་ཀྱི་སྟོང་པའི་ཕྱོགས་འདི་ནི་བུམ་པ་མེད་པར་འགྱུར་ཏེ། དམིགས་
པའི་མཚན་ཉིད་ཐོབ་པ་མ་དམིགས་པ་ཉིད་ཀྱི་ཕྱིར་རོ་ཞེས་པས་ངེས་པར་
ནས་སོ། །མ་འོངས་པའི་ཡུལ་ལ་མི་དམིགས་པའི་གཏན་ཚིགས་འདི་འགོད་པ་ཡིན་ན་འདིར་
བུམ་པ་འབྱུང་བར་མི་འགྱུར་ཏེ། དམིགས་པར་མི་འགྱུར་བ་ཉིད་ཀྱི་
ཕྱིར་ཞེས་པས་མ་འོངས་པའི་དུས་ཀྱི་མི་དམིགས་པ་ནི་ཐེ་ཚོམ་ཟ་བའི་ངོ་བོ་
ཉིད་ཀྱི་ཕྱིར་རོ། །བཤད་མ་ཐག་པ་འདིས་ནི་གཉིད་དང་མིག་ཚུམ་པ་ལྟ་བུ་སོགས་དམིགས་
པ་ལོག་པ་ཙམ་གྱིས་དགག་བྱ་ཁེགས་པའི་རྒྱུ་མཚན་ཅི་ཡང་མ་ཡིན་པ་དང་། དགག་
བྱས་སྟོང་པའི་གཟུགས་མ་ཡིན་པ་དངོས་པོ་གཞན་གྱི་རྣམ་པར་ཤེས་པ་ཙམ་གྱིས་ཀྱང་
མི་དམིགས་པ་ཉིད་ཀྱི་གཏན་ཚོགས་ཏུ་མི་འགྲོ་བ་དང་། དངོས་པོ་བཀག་པའི་མེད་པ་
རྐྱང་པ་སྒྲུབ་པ་ཉིད་ལ་ལང་མཐོང་དུ་རུང་བ་མི་དམིགས་པའི་གཏན་ཚིགས་སུ་མི་འགྲོ་
ཞེས་སེལ་བར་བྱེད་དོ། ༈ །དེ་མི་དམིགས་པ་འདི་དགག་བྱའི་རང་བཞིན་



L|(6
མི་དམིགས་པ་ལ་མི་མཚུངས་པ་མེད་ཀྱང་གཏན་ཚིགས་ཀྱི་སྦྱོར་བའི་དབྱེ་བས་དོན་གཞན་དགག་པ་དང་
དོན་གཞན ཡོད་པར་སྒྲུབ པའི སྦྱོར་བ་འགོད ཚུལ་ གྱིས་རྣམ་པ་མང་པོར་འགྱུར་ཏེ། དེ་
ལ་རང་བཞིན་མི་དམིགས་པ་ནི་དཔེར་ན། འདི་ན་དུ་བ་མེད་དེ།
དམིགས་པའི་མཚན་ཉིད་ཐོབ་པ་མི་དམིགས་པའི་ཕྱིར་ཞེས་བྱ་བ་ལྟ་བུ་སྟེ། །
འདི ན་ཞེས་པ་ནི་དུ་བ་མེད་པར་ཤེས་པར་འདོད་པའི་བྱེ་བྲག་དང་ལྡན་པའི་ཆོས་ཅན་ནོ། །མེད་པ་ཉིད་དུ་
དགག་པར་བྱར་འདོད་པའི བྱེ་བྲག་ནི་དུ་བའོ། །དུ་བ་དེའི་རང་བཞིན་གང་ཡིན་
པ་དེ་འདི་ན་མི་དམིགས་པ་སྟེ་དམིགས་པའི་རྐྱེན་གཞན་དག་ཡོད་ན་ནི་བལྟར་རུང་བའི་རང་བཞིན་
གྱི་དུ་བ་དེ་ཕྱོགས་འདི་ན མི་དམིགས་པའི་ཕྱིར་རོ་ཞེས་བསྟན་པའོ། ༈ །དེ་བྱུང་གི་འབྲེལ་ཟླ་
འབྲས་བུ་མི་དམིགས་པ་ནི། དཔེར་ན་འདི་ན་དུ་བའི་རྒྱུ་ནུས་པ་ཐོགས་
པ་མེད་པ་དག་མེད་དེ། དུ་བ་མེད་པའི་ཕྱིར་ཞེས་བྱ་བ་ལྟ་བུ་སྟེ། དགག་
བྱ་དུ་བའི་རྒྱུ་རྣམས་ཀྱི་འབྲས་བུ་ནི་དུ་བ་སྟེ་འདི་ན་དེ་མི་དམིགས་པའོ། །
༈ དེ་བྱུང གི་འབྲེལ་ཟླ་རྒྱུ་མི་དམིགས་པ་ནི། དཔེར་ན་འདི་ན་དུ་བ་
མེད་དེ། མེ་མེད་པའི་ཕྱིར་ཞེས་བྱ་བ་ལྟ་བུ་སྟེ། དགག་བྱ་དུ་བའི་
རྒྱུ་མེའོ། །དེ་འདི་ན་མི་དམིགས་པའོ། ༈ །བདག་གཅིག་གི་འབྲེལ་ཟླ་
ཁྱབ་པར་བྱེད་པ་མི་དམིགས་པ་ནི། དཔེར་ན་ཤིང་ཨ་ཀ་རུ་མེད་དེ།
ཤིང་མེད་པའི་ཕྱིར་ཞེས་བྱ་བ་ལྟ་བུ་སྟེ། དགག་བྱ་ཨ་ཀ་རུའི་ཁྱབ་པར་
བྱེད་པ་ནི་ཤིང་ངོ། །འདི་ན་དེ་མི་དམིགས་པའོ། ༈ །དགག་བྱ་



1]7
རང་བཞིན་དེ་དང་འགལ་བ་ཡི་རང་བཞིན་དམིགས་པ་ནི། དཔེར་ན་འདི་ན་
གྲང་རེག་མེད་དེ། མེ་ཡོད་པའི་ཕྱིར་ཞེས་བྱ་བ་ལྟ་བུ་སྟེ། དགག་
བྱ་གྲང་རེག་གི་རང་བཞིན་གང་ཡིན་པ་དེ་ནི་མེ་དང་འགལ་བའོ། །འདི་
ན་མེའི་རང་བཞིན་དེ་དམིགས་པའོ།། ༈ །དགག་བྱ་འབྲས་བུ་དེ་དང་འགལ་
བ་ཡི་རང་བཞིན་དམིགས་པ་ནི། དཔེར་ན་འདི་ན་གྲང་རེག་གྱི་རྒྱུ་ནུས་པ་
ཐོགས་པ་མེད་པ་དག་མེད་དེ། མེ་ཡོད་པའི་ཕྱིར་རོ་ཞེས་བྱ་བ་ལྟ་
བུ་སྟེ། དགག་བྱ་གྲང་རེག་གི་རྒྱུ་རྣམས་ཀྱི་འབྲས་བུ་ནི་གྲང་རེག་གོ།།
དེ་དང་འགལ་བ་ནི་མེའོ། །འདི་ན་མེའི་རང་བཞིན་དེ་དམིགས་པའོ། །
༈ དགག་བྱ་རྒྱུ་དེ་དང་འགལ་བ་ཡི་རང་བཞིན་དམིགས་པ་ནི། དཔེར་ན་
འདིར་སྤུ་ཟིང་ཞེས་བྱེད་པ་དང་སོ་ཐམ་ཐམ་བྱེད་པ་དང་ལུས་འདར་བ་ལ་སོགས་པའི་ཁྱད་
པར་མེད་དེ། མེ་དང་ཉེ་བའི་ཁྱད་པར་ཉིད་ཀྱི་ཕྱིར་རོ་ཞེས་བྱ་བ་ལྟ་
བུ་སྟེ། དགག་བྱ་སྤུ་ཟིང་ཞེས་བྱེད་པ་ལ་སོགས་པའི་ཁྱད་པར་དག་
གི་རྒྱུ་ནི་གྲང་རེག་གོ། །དེ་དང་འགལ་བ་ནི་མེའི་ཁྱད་པར་རོ། །འདི་
ན་མེའི་ཁྱད་པར་གྱི་རང་བཞིན་དེ་དམིགས་པའོ། ༈ །དགག་བྱ་ཁྱབ་བྱེད་དེ་དང་
འགལ་བ་ལི་རང་བཞིན་དམིགས་པ་ནི། དཔེར་ན་འདི་ན་བ་མོའི་རེག་པ་
མེད་དེ། མེ་ཡོད་པའི་ཕྱིར་ཞེས་བྱ་བ་ལྟ་བུ་སྟེ། དགག་བྱ་བ་མོའི་
རེག་པའི་ཁྱབ་བྱེད་ནི་གྲང་བའོ། །དེ་དང་འགལ་བ་ནི་མེའོ། །འདི་



118
ན་མེའི རང་བཞིན་དེ་དམིགས་པའོ། ༈ །དགག་བྱ་རང་བཞིན་དེ་དང་འགལ་
བའི་འབྲས་བུ་དམིགས་པ་ནི། དཔེར་ན་འདི་ན་གྲང་རེག་མེད་དེ།
དུ་བ་ཡོད་པའི་ཕྱིར་རོ་ཞེས་བྱ་བ་ལྟ་བུ་སྟེ། དགག་བྱ་གྲང་རེག་དང་
འགལ་བ་ནི་མེའོ། །དེའི་འབྲས་བུ་ནི་དུ་བའོ། །འདི་ན་འབྲས་བུ་དུ་བ་
དེ་དམིགས་པའོ། ༈ །དགག་བྱ་འབྲས་བུ་དེ་དང་འགལ་བའི་འབྲས་བུ་
དམིགས་པ་ནི། དཔེར་ན་འདི་ན་གྲང་རེག་གི་རྒྱུ་ནུས་པ་ཐོགས་མེད་
དག་མེད་དེ། །དུ་བ་ཡོད་པའི་ཕྱིར་རོ་ཞེས་བྱ་བ་ལྟ་བུ་སྟེ། དགག་
བྱ་གྲང་རེག་གི་རྒྱུ་རྣམས་ཀྱི་འབྲས་བུ་ནི་གྲང་རེག་གོ། །དེ་དང་འགལ་
བ་ནི་མེའོ། །དེའི་འབྲས་བུ་ནི་དུ་བའོ། །འདི་ན་འབྲས་བུ་དུ་བ་དེ་
དམིགས་པའོ། ༈ །དགག་བྱ་རྒྱུ་དེ་དང་འགལ་བའི་འབྲས་བུ་དམིགས་
པ་ནི། དཔེར་ན་ས་ཕྱོགས་འདི་སྤུ་ཟིང་ཞེས་བྱ་བ་ལ་སོགས་པའི་བྱེ་
བྲག་དང་ལྡན་པའི་སྐྱེས་བུ་ཡོད་པ་ཅན་མ་ཡིན་ཏེ། དུ་བ་ཡོད་པའི་
ཕྱིར་རོ་ཞེས་བྱ་བ་ལྟ་བུ་སྟེ། དགག་བྱ་སྤུ་ཟིང་ཞེས་བྱ་བ་ལ་སོགས་
པའི་བྱེ་བྲག་དང་ལྡན་པའི་སྐྱེས་བུ་ཡོད་པ་ཅན་གྱི་ས་ཕྱོགས་དག་གི་རྒྱུ་ནི་
གྲང་རེག་གོ། །དེ་དང་འགལ་བ་ནི་མེའོ། །དེའི་འབྲས་བུ་ནི་
དུ་བའོ། །འབྲས་བུ་དུ་བ་དེ་འདི་ན་དམིགས་པའོ། ༈ །དགག་བྱ་ཁྱབ་
བྱེད་དེ་དང་འགལ་བའི་འབྲས་བུ་དམིགས་པ་ནི། དཔེར་ན་འདི་ན་བ་



119
མོའི་རེག་པ་མེད་དེ། དུ་བ་ཡོད་པའི་ཕྱིར་རོ་ཞེས་བྱ་བ་ལྟ་བུ་སྟེ། དགག་
བྱ་བ་མོའི་རེག་པའི་ཁྱབ་བྱེད་ནི་གྲང་རེག་གོ། །དེ་དང་འགལ་བ་
ནི་མེའོ། །དེའི་འབྲས་བུ་ནི་དུ་བའོ། །འདི་ན་འབྲས་བུ་དུ་བ་དེ་
དམིགས་པའོ། ༈ །དགག་བྱ་རང་བཞིན་དེ་དང་འགལ་བའི་ཁྱབ་པ་
དམིགས་པ་ནི། དཔེར་ན་འདི་ན་མེ་མེད་དེ། བ་མོའི་རེག་པ་ཡོད་
པའི་ཕྱིར་རོ་ཞེས་བྱ་བ་ལྟ་བུ་སྟེ། དགག་བྱ་མེའི་རང་བཞིན་གང་ཡིན་
པ་དེ་དང་འགལ་བ་ནི་གྲང་རེག་གོ། །དེས་ཁྱབ་པ་ནི་བ་མོའི་རེག་
པའོ༑ །འདི་ན་བ་མོའི་རེག་པ་དེ་དམིགས་པའོ། ༈ །དགག་བྱ་འབྲས་
བུ་དེ་དང་འགལ་བའི་ཁྱབ་པ་དམིགས་པ་ནི། དཔེར་ན་འདི་ན་མེའི་རྒྱུ་
ནུས་པ་ཐོགས་མེད་དག་མེད་དེ། བ་མོའི་རེག་པ་ཡོད་པའི་ཕྱིར་རོ་
ཞེས་བྱ་བ་ལྟ་བུ་སྟེ། དགག་བྱ་མེའི་རྒྱུ་ནུས་པ་ཐོགས་པ་མེད་པ་རྣམས་
ཀྱི་འབྲས་བུ་ནི་མེའོ། །དེ་དང་འགལ་བ་ནི་གྲང་རེག་གོ། །དེས་
ཁྱབ་པ་ནི་བ་མོའི་རེག་པའོ། །འདི་ན་བ་མོའི་རེག་པ་དེ་དམིགས་པའོ། །
༈ དགག་བྱ་རྒྱུ་དེ་དང་འགལ་བའི་ཁྱབ་པ་དམིགས་པ་ནི། དཔེར་ན་
འདི་ན་དུ་བ་མེད་དེ། བ་མོའི་རེག་པ་ཡོད་པའི་ཕྱིར་རོ་ཞེས་བྱ་བ་ལྟ་
བུ་སྟེ། དགག་བྱ་དུ་བའི་རྒྱུ་གང་ཡིན་པ་མེའོ། །དེ་དང་འགལ་བ་
ནི་གྲང་རེག་གོ། །དེས་ཁྱབ་པ་ནི་བ་མོའི་རེག་པའོ། །བ་མོའི་རེག་པ་དེ་



120
འདི་ན་དམིགས་པའོ། ༈ །དགག་བྱ་ཁྱབ་བྱེད་དེ་དང་འགལ་བའི་ཁྱབ་
པ་དམིགས་པ་ནི། །དཔེར་ན་འདི་རྟག་པ་མ་ཡིན་ཏེ། ནམ་ཞིག་
ན་བྱ་བ་བྱེད་པ་ཉིད་ཀྱི་ཕྱིར་རོ། །དགག་བྱ་རྟག་པའི་ཁྱད་པར་དུ་
འཕགས་པར་འགྱུར་བ་མེད་པ་ཉིད་ནི་ཁྱབ་པར་བྱེད་པའོ། །དེ་དང་
འགལ་བ་ནི་ཁྱད་པར་དུ་འཕགས་པ་དང་བཅས་པ་ཉིད་དོ། །དེས་
ཁྱབ་པ་ནི་ནམ་ཞིག་ན་བྱ་བ་ཉིད་དོ། །འདི་ལ་ནམ་ཞིག་ན་བྱ་བ་བྱེད་པ་དེ་
དམིགས་པའོ། །དེ་ལ་འདི་སྙམ་དུ་འདི་ནི་པན་ཚུན་སྤངས་ཏེ་གནས་པ་ཁོ་ནས་འགལ་བ་ཡིན་ཏེ།
ཁྱད་པར་དུ་འཕགས་པར་འགྱུར་བ་མེད་པ་ཉིད་ལ། ཁྱད་པར་དུ་འཕགས་པ་དང་བཅས་པ་ཉིད་ཀྱིས་གནོད་
པ་ཡིན་པའི་ཕྱིར་དང་། ངེས་པ་མེད་པ་ནམ་ཞིག་ན་བྱ་བ་བྱེད་པ་ཉིད་ཀྱིས་ངེས་པའི་རྟག་པ་ལ་གནོད་པ་ཡིན་
པའི་ཕྱིར་ན། རྟགས་ལ་རག་ལས་པའི་ཚད་མས་ནི་འགལ་ཟླ་འཇོག་པར་བྱེད་པ་ཡིན་ལ། གནོད་པ་ནི་
འགལ་བ་དེ་ཉིད་ཀྱིས་ཡིན་ཏེ། དེས་ན་འགལ་བ་འདི་ནི་འགལ་བ་སྔ་མ་དག་ལས་གཞན་མ་ཡིན་པའི་ཕྱིར་ན།
ཚད་མས་གནོད་པའི་འགལ་བ་ལོགས་སུ་ཕྱེ་བ་དོན་མེད་དོ་ཞེ་ན། ཕན་ཚུན་སྤངས་འགལ་གྱི་དངོས་
འགལ་ནི། གཅིག་དམིགས་པས་གཞན་མི་དམིགས་པར་འཇོག་ནུས་པའི་ཕྱིར་ན། དཔེར་ན་སྒྲ་ཆོས་ཅན།
མི་རྟག་སྟེ། རྟག་པ་མིན་པའི་ཕྱིར་ཞེས་བཀོད་པ་ལྟ་བུ་རྟག་པ་མིན་པར་དངོས་སུ་ངེས་ནས་མི་རྟག་པར་བསྒྲུབ་
ཏུ་མེད་པ་བཞིན། དངོས་འགལ་དེ་གཉིས་རྟགས་དང་རྟགས་ཅན་དུ་བྱས་ནས་འགལ་དམིགས་ཀྱི་རྟགས་
བརྗོད་པ་ལ་དགོས་པ་མེད་པ་ཡིན་མོད། འོན་ཀྱང་འདིར་ཁྱབ་བྱེད་དེ་ཉིད་ཀྱི་བརྒྱུད་འགལ་དག་གཞི་
གཅིག་ཏུ་འདུ་བ་ལ་ཚད་མ་གཞན་གྱིས་གནོད་པའི་ཕྱིར་ན་ཚད་མས་གནོད་འགལ་ཞེས་བྱ་བའང་འགལ་དམིགས་



121
ཀྱི་རྟགས་སུ་བགྲངས་ཏེ་བཞག་པ་ནི། གང་ཞིག་ཁྱབ་བྱེད་སྤངས་པ་དེ་ནི་ཁྱབ་པར་བྱ་བའང་སྤངས་པ་
ཡིན་པའི་ཕྱིར་ན། དངོས་སུ་འགལ་བ་ཡིན་ཀྱང་འགལ་བ་དེ་ཉིད་ཀྱིས་ཁྱབ་བྱར་གྱུར་པ་དེ་ཡང་དོན་དུ་འགལ་
བ་ཡིན་པས་ན། རྟགས་ལ་རག་ལས་པའི་ཚད་མ་དེ་ཉིད་ཀྱིས་འགལ་བས་ཁྱབ་པ་དེ་ཡོད་པར་གོ་བར་བྱེད་
པས་ཀྱང་དགག་བྱ་མི་དམིགས་པ་འཕེན་ནུས་པ་ཡིན་ནོ་ཞེས་བསྟན་པའི་ཆེད་དུ་བརྗོད་པ་ཡིན་ནོ། །དེས་ན་
དམིགས་རུང་མ་དམིགས་པ་དང་དམིགས་རུང་གི་འགལ་ཟླ་དམིགས་པ་གཉིས་ལས་རྟགས་སྦྱོར་ཐ་མ་འདི་ནི་འགལ་
ཟླ་དམིགས་པའི་ནང་དུ་འདུས་པས་ན་འདིར་ཡང་དེ་ལྟར་བསྟན་པ་ཡིན་ཏེ། རྟག་པ་འགོག་པ་ནི་སྣང་རུང་མི་
དམིགས་པ་ཉིད་ལ། ནམ་ཞིག་ན་བྱ་བ་བྱེད་པ་ཉིད་ཀྱི་གཏན་ཚིགས་སྒྲུབ་པ་ནི་འགལ་བས་ཁྲུབ་བྱ་དེ་དམིགས་
པ་རྟགས་སུ་བཀོད་པ་ཡིན་ནོ། །ཡང་མི་དམིགས་པའི་རྟགས་དེ་ཉིད་ནི་དམིགས་པའི་རིག་བྱར་གྱུར་པ་ལས་
མི་དམིགས་པ་གང་ཡིན་པ་དེ་ཁོ་ན་དགག་པའི་གཏན་ཚིགས་སུ་བཤད་པ་མ་ཡིན་ནམ། ཇི་ལྟར་ན་འབྲས་བུ་
མི་དམིགས་པ་ལ་སོགས་པ་དང་རང་བཞིན་འགལ་བ་དམིགས་པ་ལ་སོགས་པ་དག་གིས་དགག་པར་བྱེད་ཅེ་ན།
འབྲས་བུ་མི་དམིགས་པ་ལ་སོགས་པ་མི་དམིགས་པའི་སྦྱོར་བ་འདི་དག་
ཐམས་ཅད་ཀྱང་རང་བཞིན་མི་དམིགས་པ་ཉིད་དུ་འདུ་བར་འགྱུར་རོ། །དེ་
ལྟ་ནའང་འབྲས་བུ་མི་དམིགས་པ་ལ་སོགས་པ་དག་ལ་ནི་དོན་གཞན་དགག་པ་ཡིན་ལ། རང་བཞིན་འགལ་
བ་དམིགས་པ་ལ་སོགས་པ་ནི་དོན་གཞན་ཡོད་པར་སྒྲུབ་པ་མ་ཡིན་ནམ། ཇི་ལྟར་ན་རང་བཞིན་མི་དམིགས་
པ་ཉིད་དུ་འདུ་ཞེ་ན། དེ་ལྟར་དོན་གཞན་ཡོད་པར་སྒྲུབ་པ་དང་དགག་པ་དག་གི་སྦྱོར་བ་ཐ་དད་པ་དག་དངོས་
སུ་ན་འདུ་བར་མི་ནུས་པ་བདེན་ཀྱང་བརྒྱུད་པའི་དོན་གྱིས་ཁྱད་པར་གཞན་ཡོད་པར་སྒྲུབ་པ་
དད་དོན་གཞན་དགག་པ་དག་གི་སྦྱོར་བའི་དབྱེ་བ་ཐ་དད་དུ་གྱུར་པ་ལ་ཡང་དེའི་རབ་



122
ཏུ་དབྱེ་བའི་ངོ་བོ་དེ་རྣམས་རང་བཞིན་མི་དམིགས་པ་དང་འགལ་བར་མི་འགྱུར་ཏེ་དོན་
ལ་དགག་བྱ་དེའི་རང་བཞིན་མ་དམིགས་པ་ཙམ་དུ་ཁྱད་མེད་པའི་ཕྱིར་རོ། །དེའང་འདི་ལྟར་འབྲས་བུ་
མི་དམིགས་པ་ལ་སོགས་པ་ནི་དགག་བྱའི་འབྲེལ་ཟླ་མི་དམིགས་པ་ཉིད་ལས་བརྒྱུད་ནས་དགག་བྱ་འབྲེལ་ཟླ་ཅིག་
ཤོས་ཀྱི་རང་བཞིན་མི་དམིགས་པ་ཡིན་ལ། རང་བཞིན་འགལ་བ་དམིགས་པ་ལ་སོགས་པ་ནི་དགག་བྱའི་
འགལ་ཟླ་ཅིག་ཤོས་དམིགས་པ་ལས་བརྒྱུད་ནས་དགག་བྱ་འགལ་ཟླ་ཅིག་ཤོས་ཀྱི་རང་བཞིན་མི་དམིགས་པ་ཡིན་ཏེ།
དེ་ཡང་འབྲེལ་ཡུལ་ཁེགས་པས་འབྲེལ་ཟླ་ལོད་མི་ཤེས་པའི་ཕྱིར་དང་། འགལ་བའི་ཆོས་གཉིས་ལྷན་ཅིག་ཚོགས་
པ་མི་སྲིད་པའི་རིགས་པས་སོ། ༈ །རང་བཞིན་ནི་རྟགས་དང་ཆོས་དེ་དག་གང་རུང་རང་
ཡོད་པ་ཙམ་ནས་ཐ་དད་མེད་པར་རང་ཆས་སུ་འབྲེལ་བའི་བདག་གཅིག་འབྲེལ་གྱི་ངོ་བོ་དེ་ཉིད་བསྒྲུབ་
པར་བྱ་བའི་ཆོས་ལ་གཏན་ཚིགས་སོ། །གང་གཏན་ཚིགས་ཀྱི་རང་བཞིན་
ཡོད་པ་ཙམ་ལ་ལྟོས་ནས་དོན་གྱིས་ཐ་དད་མེད་པར་ཡོད་པ་ཞེས་བྱ་བ་ཡིན་ཏེ། གཏན་
ཚིགས་དེ་ཉིད་བསྒྲུབ་པར་བྱ་བའི་རང་བཞིན་དུ་ཡོད་པ་ལས་མ་གཏོགས་པ་གཞན་ཅི་ལ་ཡང་
ལྟོས་པ་མ་ཡིན་ནོ། །དེས་ན་ཆོས་ཅན་གང་ཡང་རུང་སྟེ་དེའི་བསྒྲུབ་པར་བྱ་
བའི་ཆོས་ལ་ཆོས་གང་ཞིག་གཏན་ཚིགས་ཡིན་པ་དེ་ནི་བསྒྲུབ་པར་བྱ་བའི་ཆོས་དེའི་རང་
བཞིན་ནོ། །དེ་ལྟ་ན་རྟགས་ཆོས་ཐ་མི་དད་དུ་འགྱུར་ཏེ་ངོ་བོ་གཅིག་པའི་ཕྱིར་རོ་ཞེ་ན། དེ་ལྟར་མི་
འགྱུར་ཏེ། དོན་གྱི་ངོ་བོ་ཐ་དད་མེད་ཀྱང་རང་མིན་གཞན་དུ་སྒྲོ་འདོགས་པ་ཉིད་རྣམ་པར་བཅད་པའི་གཞན་
སེལ་གྱི་ལྡོག་པ་ཐ་དད་པར་གཞག་ཏུ་ཡོད་པ་ཡིན་ཏེ། རྟགས་ཐམས་ཅད་ནི་དེ་མིན་གཅོད་པའམ་སྒྲོ་འདོགས་
སེལ་བའི་ཡུལ་ཅན་ཡིན་པར་རབ་ཏུ་བསྒྲགས་པའི་ཕྱིར་དང་། རྟོག་པ་ཡིན་པན་ཆད་སེལ་འཇུག་ཡིན་པས་



123
ཁྱབ་པའི་ཕྱིར་ནའོ། ༈ །དཔེར་ན་སྒྲ་ནི་འཇིག་པའི་ཐཇ་ཚུལ་ཅན་ཏེ།
བྱས་པ་ཉིད་ཀྱི་ཕྱིར་རོ་ཞེས་བྱ་བ་ལྟ་བུའོ། །འཇིག་པའི་དད་ཚུལ་ཅན་
ཉིད་ནི། བྱས་པ་ཉིད་ཙམ་ཡིན་པ་ལས་དོན་གཞན་ལ་ལྟོས་པ་མ་
ཡིན་ནོ། །བྱས་པ་སྐྱེས་པའི་རྗེས་ཐོགས་སུ་རྒྱུ་གཞན་ཕྱིས་འཇིག་པའི་
དད་ཚུལ་ཅན་བསྐྱེད་པ་མ་ཡིན་ཏེ། བུམ་པ་ལ་སོགས་པ་འགའ་ཞིག་འཇིག་པ་
དང་བྲལ་བར་འགྱུར་ཏེ་རྟག་པར་ཡང་འགྱུར་བའི་ཕྱིར་ཏེ་རྒྱུ་རྣམས་ནི་གདོན་མི་ཟ་བར་ཉེ་བ་ལང་
མ་ཡིན་ཏེ་མ་ཚང་བ་དང་གེགས་བྱེད་པ་སྲིད་པའི་ཕྱིར་རོ། ༈ །འབྲས་བུ་ནི་རྒྱུ་ཡོད་
པ་རྟོགས་པར་བྱེད་པའོ། །གང་ཞིག་ཡོད་ན་གང་ཡོད་པར་འགྱུར་བ་
དང་གང་ཞིག་མེད་ན་བང་མེད་པར་འགྱུར་བ་དེ་ནི་དེའི་འབྲས་བུ་སྟེ། དེ་
རང་ཉིད་ཀྱི་རྒྱུ་ཡོད་པར་གོ་བར་བྱེད་པ་ཡིན་ནོ། ༈ །དཔེར་ན་
འདི་ན་མེ་ལོད་དེ། དུ་བ་ཡོད་པའི་ཕྱིར་རོ་ཞེས་བྱ་པ་ལྟ་བུའོ། །
ཨེ་ཡོད་པ་དང་མེ་མེད་པའི་རྗེས་སུ་བྱེད་པ་དེའི་འབྲས་བུ་ནི་དུ་བར་རབ་ཏུ་
གྲུབ་པོ། ༈ །དེ་ལྟར་རྟགས་གསུམ་པོ་དེ་རྣམས་ནི་བསྒྲུབ་པར་བྱ་
བ་སྟེ་དམ་བཅའ་བ་ལ་ལྟོས་པས་རྟགས་སུ་རྣམ་པར་གཞག་ཤོ། །བསྒྲུབ་
པར་བྱ་བ་ཡར་བ་ཉིས་ཏེ། དངོས་པོ་ཇཛ་དགག་པའང་ཡིན་ཏེ། རྣམ་
པ་གཞན་མི་ཡིཛ་པའི་ཕྱིར་རོ། ༈ །དངོས་པོ་ཝང་དོན་ཐ་ཐད་པ་
དར་ཐ་དད་པ་མ་ཡིན་པའི་དབྱེ་བས་རྣམ་པ་གཉིས་སོ། །དེ་ལ་དོན་



124
ཐ་དད་པ་གོ་བར་བྱ་བ་ལ་འབྲས་བུ་གོ་བར་བྱེད་པའོ། །དོན་ཐ་དད་
པ་མ་ཡིན་པ་ལ་རང་བཞིན་ནོ། །དེའི་ཕྱིར་དངོས་པོ་སྒྲུབ་པར་བྱེད་
པའི་གཏན་ཚིགས་གཉིས་ཉིད་དོ། །རྟགས་ཆོས་གཉིས་རང་བཞིན་གྱི་འབྲེལ་
པ་ཡོད་པ་ལ་ནི་དོན་གྱིས་དོན་རྟོགས་པ་འདི་ཡིན་ནོ། །དེ་དང་
འབྲེལ་པ་མེད་པའི་རང་བཞིན་ནི་དེ་མེད་ན་མི་འབྱུང་བར་ངེས་པ་མེད་པའི་
ཕྱིར་རོ། །གོ་བར་བྱ་བ་དང་གོ་བར་བྱེད་པའི་ངོ་བོ་ཡང་མེད་ན་མི་
འབྱུང་བར་ངེས་པའི་རྒྱུ་ཉིད་ཀྱི་ཕྱིར་རོ། །ཡང་གསུངས་པ། ཕྱི་རོལ་
པས་འབྲེལ་བའི་མཚན་ཉིད་དུ་འདོད་པ་ཚོགས་པའམ་ཐ་དད་པའི་འདུ་བ་ལ་སོགས་གང་རྣམས་
ལ་ དེ་འདྲའི་མེད་ན་མི་འབྱུང་གི་འབྲེལ་པ་ཡོད་མིན་པས། །དེ་རྣམས་
གཏན་ཚིགས་མིན་ཞེས་སྨྲ། །འབྲེལ་ཟླ་ཅིག་ཤོས་མེད་ནའང་ཅིག་ཤོས་འབྱུང་བ་
སྲིད་ཕྱིར་རོ། །ཞེས་སོ། །འབྲེལ་པ་དེ་ཡང་བསྒྲུབ་པར་བྱ་བའི་
དོན་ལ་རྟགས་ཀྱི་དངོས་པོ་དེ་ཉིད་དེ། དངོས་སུ་ན་རང་བཞིན་གྱི་རྟགས་ནི་
བསྒྲུབ་པར་བྱ་བའི་དོན་གྱི་རང་བཞིན་གྱི་ཕྱིར་དང་། འབྲས་བུའི་རྟགས་ནི་
བསྒྲུབ་པར་བྱ་བའི་དོན་ལས་བྱུང་བའི་ཡང་ཕྱིར་རོ། །བསྒྲུབ་པར་བྱ་བ་དེའི་
རང་བཞིན་མ་ཡིན་པ་དང་། བསྒྲུབ་པར་བྱ་བ་དེ་ལས་བྱུང་བ་མ་ཡིན་པ་
ལང་དེ་ལ་འབྲེལ་པ་མེད་པ་ཉིད་ཀྱི་ཕྱིར་རོ། །དེའི་བདག་ཉིད་དང་
དེ་ལས་བྱུང་བ་དག་ཀྱང་རང་བཞིན་དང་འབྲས་བུ་དག་ཉིད་ཀྱི་ཕྱིར་དེའི་བདག་



f25
ཉིད་དང་དེ་ལས་བྱུང་བ་དེ་དག་ཉིད་ཀྱིས་གཏན་ཚིགས་ཀྱི་དངོས་པོ་གྲུབ་བོ། །དགག་
པ་སྒྲུབ་པ་ནི། གོང་དུ་ཇི་སྐད་བཤད་པ་ཉིད་ཀྱི་མི་དམིགས་པ་ལི་གཏན་
ཚིགས་ཀྱི་མཚན་ཉིད་བསྟན་པ་ལས་ཏེ། རིག་བྱ་མ་ཡིན་པ་མི་དམིགས་པས་ནི་
རང་གི་མངོན་སུམ་ལོག་ཀྱང་མེད་པར་སྒྲུབ་པ་མི་འཐད་པའི་ཕྱིར་རོ། །དམིགས་
པར་བྱེད་པ་ནི་དམིགས་པར་བྱ་བའི་སྡེ་དམིགས་པར་བྱ་བ་འཇོག་བྱེད་ཀྱི་སྒྲུབ་པར་བྱེད་
པ་ཉིད་ཡིན་ཏེ་དམིགས་པར་བྱེད་པ་དེ་ཡོད་ན་དམིགས་བྱའི་དངོས་པོ་ཉིད་འགྲུབ་པ་
ཡིན་ནོ། །དེས་ན་སྣང་རུང་གང་ཞིག་མ་སྣང་བ་དེ་ནི་མེད་ཅེས་བྱ་སྟེ། ཡུལ་ཡོད་མེད་དུ་འཇོག་པ་
ནི་བློ་ལ་ལྟོས་པ་ལས་གཞན་དུ་སྒྲུབ་པའི་ཐབས་མེད་པས་སོ། །རིག་བྱ་མ་ཡིན་པ་མི་དམིགས་
པ་ནི་དངོས་པོ་ཡོད་དམ་མེད་ཀྱང་རུང་སྟེ་མདུན་གྱི་གཞི་སོགས་སུ་ཡོད་མེད་གང་དུའང་ངེས་
པར་མི་རུང་བ་ཡིན་ན་ཇི་ལྟར་མི་དམིགས་པའི་གཏན་ཚིགས་འདིས་དངོས་པོ་མེད་པ་འགྲུབ་
པར་འགྱུར་ཏེ་མི་འགྱུར་རོ། །འབྲེལ་ཡུལ་ལེགས་པས་འབྲེལ་ཟླ་འགོག་པ་གང་དུ་འབྲས་རྒྱུ་ཁྱབ་
བྱེད་རྣམས་གཅིག་བཀག་པས་ཅིག་ཤོས་རྒྱུ་འབྲས་ཁྱབ་བྱ་རྣམས་ཀྱི་མེད་པ་འགྲུབ་པར་
འགྱུར་བ་དེ་ཡང་རིག་བྱ་མི་དམིགས་པ་ཉིད་གོ་བྱེད་ཡིན་ཏེ། དགག་
བྱ་མི་དམིགས་པའི་མཚན་ཉིད་ཐོབ་པ་ཉིད་ཀྱི་ཕྱིར་རོ། །འགལ་ཟླ་ཅིག་ཤོས་
དམིགས་པས་འགལ་ཟླ་ཅིག་ཤོས་འགོག་པ་ཡང་དོན་གྱི་ཁྱད་པར་གྱི་འགལ་བ་མེད་པ་
དམིགས་པ་ནི་དོན་གྱི་ཁྱད་པར་མེད་པར་གོ་བར་བྱེད་པ་མ་ཡིན་ཏེ། དེ་
དག་ནི་ལྷན་ཅིག་པའི་ངོ་བོ་སྲིད་པའི་ཕྱིར་རོ། །དེས་ན་འགལ་བ་ཅི་དངོས་



126
པོ་ལོད་པར་དམིགས་པ་ནི་དམིགས་རུང་མི་དམིགས་པ་མ་ཡིན་ཀྱང་རིག་བྱ་མི་དམིགས་པ་
ཉིད་ལ་འགལ་ཟླ་དམིགས་པ་ལས་བརྒྱུད་དེ་ནང་དུ་འདུ་བ་ཡིན་ནོ། །གང་གི་ཕྱིར་
དེ་ཡང་དགག་བྱ་མི་དམིགས་པའི་མཚན་ཉིད་ཐོབ་པ་ཉིད་ཀྱི་ཕྱིར་རོ། །དེ་ཉིད་ཀྱི་ཕྱིར་འགལ་བ་
དམིགས་པ་དེའང་དགག་པ་ཡིན་པར་གྲུབ་བོ། །དེས་ན་འདིར་འཕྲོས་དོན་དུ་ཅུང་ཟད་བྱ་ན་
དམིགས་རུང་མ་དམིགས་པ་དེའང་འགའ་ཞིག་བཀག་པས་སམ་སྒྲུབ་པས་ཡིན་ལ། དེ་ལས་གཅིག་བཀག་
པས་གཞན་མེད་པར་དགག་པ་ལ་ཡང་། འབྲེལ་པ་ཡོད་པ་ལས་སམ་དེ་ལས་གཞན་ཞིག་བཀག་པས་གཏན་
ཚིགས་ཡིན་གྲང་ན། འབྲེལ་པ་མེད་པ་ནི་དེ་མེད་པས་གཞན་མེད་པར་མི་རིགས་ཏེ། རྟ་མེད་པས་བ་ལང་
མི་ལྡོག་པ་བཞིན་ནོ། །གང་ཞིག་ཡོད་ན་ཆོས་དེ་བོད་ལ་མེད་ན་མེད་པ་ནི་འབྲེལ་པ་ཞེས་བྱ་སྟེ། ཆོས་གང་
ཞིག་ཆོས་གཞན་མི་འདོར་བའོ། །དེ་ཡང་རྒྱུ་དུས་སུ་དངོས་པོའི་རང་བཞིན་ཇི་སྙེད་ཅིག་ཚོགས་དགོས་པ་དེ་
ལས་གང་ཡང་རུང་བ་ཞིག་མེད་ན་འབྲས་བུ་དེ་ཡང་མི་འབྱུང་བར་ངེས་པ་དེ་ནི་དེ་བྱུང་གི་འབྲེལ་པ་སྟེ། འབྲས་
བུ་གང་ཞིག་རང་གི་རྒྱུ་ཡོད་པ་དང་མེད་པའི་རྗེས་སུ་བྱེད་པའོ། །ཆོས་གང་གི་རང་བཞིན་གྲུབ་ཙམ་ཉིད་ནས་
རང་གི་ངོ་བོ་ཉིད་ཀྱིས་འབྲེལ་པ་དེ་ནི་བདག་གཅིག་གི་འབྲེལ་པ་སྟེ། ཁྱད་པར་གྱི་ཆོས་གང་ཞིག་རང་གི་ངོ་
བོ་ཡོད་མེད་ཀྱི་རྗེས་སུ་བྱེད་པའོ། །དེ་གཉིས་ལས་གཞན་པའི་འབྲེལ་པ་ནི་མེད་དོ། །འགའ་ཞིག་སྒྲུབ་པས་
གཞན་མེད་པར་དགག་པ་དེ་ལང་འགལ་བའམ་མི་འགལ་བ་ཞིག་སྒྲུབ་གྲང་ན། འགལ་བ་མེད་པ་ནི་དགག་
པ་སྒྲུབ་ཏུ་མི་རུང་སྟེ། ལྷན་ཅིག་ཡོད་པར་འགལ་བ་མེད་པས་འགོག་མི་ནུས་སོ། །ཕན་ཚུན་བཟློག་བྱ་ཟློག་
བྱེད་དུ་གྱུར་པའམ། གནོད་བྱ་གནོད་བྱེད་དུ་ངེས་པ་ནི་འགལ་བ་ཞེས་བྱའོ། །དེའང་རྒྱུ་མ་གཏུགས་པ་
ཅན་འབྱུང་བ་ལ་གཞན་ཡོད་ན་མེད་པ་དེ་ནི་ལྷན་ཅིག་མི་གནས་འགལ་ཏེ། རྒྱུན་ནུས་མཚུངས་སུ་མི་འགྲོགས་



127
པའོ། །གཅིག་དམིགས་པས་གཞན་མི་དམིགས་པ་ནི་ཕན་ཚུན་སྤངས་པའི་འགལ་བ་ཡིན་ཏེ། གཅིག་
བཅད་པས་ཅིག་ཤོས་གོ་ནུས་པའོ། །དེ་གཉིས་ལས་གཞན་པའི་འགལ་བ་མི་སྲིད་དོ། །དེ་ལྟར་འབྲེལ་པ་
གང་ཞིག་ལ་བརྟེན་ནས་གཅིག་བཀག་པས་གཞན་ཁེགས་པའམ། འགལ་བའི་མཚན་ཉིད་དམིགས་པ་ལ་
བརྟེན་ནས་གཅིག་དམིགས་པས་གཅིག་ཁེགས་པ་དེ་དག་ཀྱང་། ཡུལ་དུས་རང་བཞིན་གྱི་ཁྱད་པར་རྣམས་སྤུ་
རིས་ལེགས་པར་ཟིན་ན་ནི་དེ་ལྟར་ཁེགས་ནུས་པ་ཡིན་ཡང་། དེ་ལས་གཞན་དུ་ན་ནི་མི་ནུས་ཏེ། ཕྱོགས་
འདི་ན། གྲང་འབྲས་སྤུ་ལོང་བྱེད་དང་ལྡན་པ་མ་ཡིན་ཏེ། ཐལ་བ་ཡོད་པའི་ཕྱིར་ཞེའམ། ཕྲེང་བའི་རེག་
པ་མེད་དེ། བུད་ཤིང་ཡོད་པའི་ཕྱིར་ཞེས་རྟགས་སུ་བཀོད་ནས། དགག་བྱ་སྤུ་ལོང་བྱེད་དང་གྲང་རེག་
འགོག་མི་ནུས་པ་བཞིན་ནོ། །གོང་དུ་བཤད་པའི་རྟགས་སྦྱོར་གྱི་རྣམ་གྲངས་བསྟན་པ་འཛིས་ནི་རྟགས་
ཀྱི་ཁྱད་པར་གཞན་ཡང་ཡོད་དོ་ཞེས་ཡོངས་སུ་བརྟགས་པའི་སྦས་པ་ཕྱིན་བཟློག་པ་
ཡིན་ནོ། ༈ །རྗེས་སུ་དཔག་པ་དེའི་ཤེས་པ་ནི་དོན་གང་ཉེ་བ་ན་ཡོད་ལ་མི་ཉེ་བ་ན་མེད་པ་ལྟ་
བུ་མ་ཡིན་ཞིང་དེ་ནི་དོན་གང་ཉེ་ཡང་རུང་མི་ཉེ་ཡང་རུང་སྟེ་རྗེས་དཔག་གི་ཤེས་པ་ནི་ཡོད་པ་ཁོ་ནའོ། །དེས་
ན་རྗེས་སུ་དཔག་པ་དེའི་ཡུལ་ནི་སྤྱིའི་མཚན་ཉིད་དོ། །མཚན་ཉིད་ཅེས་གྲགས་པ་དེ་
ཡང་འཇིས་མཚོན་པར་འགྱུར་བས་ན་མཚན་ཉིད་དོ། །སྤྱི་སྒྲ་ནི་ཐུན་
མོར་བ་བྱེ་བྲག་མ་ཕྱེ་བ་སྟེ། སྤྱི་འདིའི་ངོ་བོ་གང་ཡིན་པ་ནི་མཚན་ཉིད་ཅེས་
བརྗོད་དེ། སྤྱིའི་མཚན་ཉིད་ནི་ཕྱི་དེའི་མཚན་ཉིད་དམ་ངོ་བོ་ཉིད་དོ། །དཔེར་
ན་བུམ་པའི་ཕྱིའི་མཚན་ཉིད་ལྟོ་ལྡིར་བ་ལྟ་བུའོ། །རང་གི་མཚན་ཉིད་ཅེས་བྱ་བ་ནི་བྱེ་བྲག་པའི་དངོས་པོ་
ཛེས་པར་བཟུང་བ་ནི་འཇ་གི་མཚན་ཉིད་ཁོ་ན་སྟེ་བུམ་པའི་རང་མཚན་གསེར་གྱི་ལྷོ་སྣེར་



128
བ་ལྟ་བུའོ། །དེ་ལས་སྤྱིའི་མཚན་ཉིད་དེ་ནི་ཚུལ་གསུམ་པའི་རྟགས་ལས་སྐྱེས་པའི་
རྗེས་སུ་དཔག་པ་དེའི་ཡུལ་ལོ། །རྗེས་སུ་དཔག་པར་དོན་གྱི་རྣམ་པ་སྣང་
བ་ལ་དོན་བྱ་བ་བྱེད་པ་ཡི་རང་མཚན་ཉིད་དུ་ཞེན་པར་འགྱུར་ཏེ། གང་གི་ཕྱིར་
རང་གི་མཚན་ཉིད་ཁོ་ན་དོན་བྱ་བ་བྱེད་པ་ཡིན་གྱི་སྤྱི་རིགས་ནི་སྲེག་པ་དང་
འཚེད་པ་ལ་སོགས་པ་ལ་ཉེ་བར་སྦྱོར་བ་མ་ཡིན་ཏེ། རང་གི་མཚན་
ཉིད་ཁོ་ན་སྲེག་པ་ལ་སོགས་པའི་བྱ་བ་དེ་ལ་ཉེ་བར་སྦྱོར་བར་མཐོང་བའི་ཕྱིར་རོ། །དེ་
ལས་གཞན་དོན་རང་མཚན་ལ་ཞེན་པ་ཡོད་པ་མ་ཡིན་ན་ནི་རྗེས་དཔག་ཚད་ཆ་དེས་དངོས་པོའི་རང་བཞིན་
ལ་ངེས་པར་ལང་མི་འགྱུར་ཏེ་དེ་དང་འབྲེལ་པའི་དངོས་པོའི་རྟགས་ལ་ལྟོས་པ་མེད་པའི་ཕྱིར་རོ།།
གཞན་ཡང་དངོས་པོ་ལ་མ་འཁྲུལ་པར་ངེས་པའི་བདག་ཉིད་ཀྱི་རྗེས་སུ་དཔག་པས་
རང་གི་སྣང་བ་དོན་མེད་པ་ལ་དོན་དུ་མངོན་པར་ཞེན་ནས་གཟུང་ཡུལ་དུ་བྱེད་པའི་ཕྱིར་བརྒྱུད་པས་
ནི་དོན་རང་གི་མཚན་ཉིད་ལས་གཞན་ཞིག་རྗེས་དཔག་འདིའི་ཡུལ་མ་ཡིན་ནོ། །གང་
གི་ཕྱིར་ཚད་མའམ་ཚད་མ་མ་ཡིན་པ་ཚོལ་བ་ནི། དོན་བྱེད་ནུས་པའི་དངོས་པོ་དོན་དུ་གཉེར་བ་ལ་བརྟེན་པ་
ཉིད་ཀྱི་ཕྱིར་རོ། །གལ་ཏེ་ཚད་མ་གཉིས་ཀའི་ཡུལ་དངོས་པོ་ཡིན་ན་ཇི་ལྟར་ན་རྟགས་ལས་ནི་སྤྱི་མཚན་ཙམ་དུ་
རྟོགས་ལ་གཞན་མངོན་སུམ་པས་ནི་རང་གི་མཚན་ཉིད་དུ་སྒྲ་ཞེ་ན་དེའི་ཕྱིར་ཡང་གསུངས་པ། སྲེག་
པ་སོགས་དེ་ཡི་ངོ་བོ་མིན་པ་ཤིང་སོགས་ལས། །ལོག་པའི་དངོས་པོ་སྲེག་པ་
ཙམ་སྒྲུབ་ཕྱིར་དང་། །དབྱེ་བའམ་བྱེ་བྲག་རང་མཚན་པ་རྟགས་ཀྱི་ཡུལ་དུ་རབ་ཏུ་མི་
གནས་ཕྱིར། །སྤྱི་མཚན་ནི་རྟགས་ཀྱི་ཡུལ་དུ་བརྗོད། །ཅེས་སོ།།



129
དེས་ན་ཤེས་པར་འདོད་པའི་དོན་དེའི་ངོ་བོ་མིན་པ་ལས་ལྡོག་པའི་དངོས་པོ་ཙམ་རྟགས་ཀྱིས་ཉེ་བར་འཇོག་པའི་ཕྱིར
ན་རྗེས་སུ་དཔག་པ་ནི་སྤྱིའི་ཡུལ་ཅན་དུ་བཤད་ལ། མངོན་སུམ་ཚད་མ་ནི་དོན་རང་ལས་དོན་རྟོགས་པ་ཡིན་
པའི་ཕྱིར་ན་རང་གི་མཚན་ཉིད་ཀྱི་ལུལ་ཅན་དུ་བཤད་དོ། །དེས་ན་དམིགས་པའི་ཡུལ་ཐ་དད་པས་ཚད་མ་ཐ་
དད་པར་བཤད་ཀྱི། ཚད་མའི་བྱ་བའི་ཡུལ་ཐ་དད་པས་ཚད་མ་ཐ་དད་པ་ནི་མ་ཡིན་ཏེ། ཚད་མ་རྣམ་པར་
གཞག་པ་ནི་དོན་བྱེད་ནུས་པའི་དངོས་པོ་རང་མཚན་པ་ལ་བརྟེན་པ་ཅན་ཡིན་པའི་ཕྱིར་དང༌། དོན་ལ་མི་སྐུ་
བར་ནི་གཉིས་ཀ་ཡང་མཚུངས་པའི་ཕྱིར་རོ། ༈ །འོ་ན་རྗེས་སུ་དཔག་པ་དོན་མེད་
པ་འཛིན་པ་དེ་ཇི་ལྟར་རང་གི་མཚན་ཉིད་ཡུལ་དུ་འགྱུར། བདེན་ཏེ།
འོན་ཀྱང་ཤེས་པའི་ཡུལ་ནི་རྣམ་པ་གཉིས་ཏེ། གཟུང་བའི་ཡུལ་དང་འཐོབ་
པར་བྱ་བའོ། །གང་དོན་དང་འདྲ་བར་སྣང་བའི་ཤེས་པ་སྐྱེ་བར་འགྱུར་བ་
གཟུགས་ལ་སོགས་པ་དེ་ནི་གཟུང་བའི་ཡུལ་ཞེས་བྱ་བའོ། །དེའང་། དུས་ཐ་དད་པས་ཇི་ལྟར་
འཛིན། །ཞེ་ན་རིགས་པ་ཤེས་པ་ཡིས། །ཤེས་པའི་རྣམ་པ་འཇོག་ནུས་པའི། །རྒྱུ་ཉིད་ལ་ནི་གཟུང་བར་
ཤེས། །ཞེས་པ་དེའོ། །གང་དུ་དོན་སྤྱིའི་རྣམ་པ་ལ་ཕྱི་དོན་དུ་ཞེན་པར་འགྱུར་བ་དེ་ཉིད་
ནི་འཐོབ་པར་བྱ་བའི་ཡུལ་ཞེས་བྱ་བའོ། །དེའང་། ནོར་བུ་སྒྲོན་མེའི་འོད་དག་ལ། །ནོར་
བུ་བློ་ཡིས་མངོན་རྒྱུག་པ། ལོག་པའི་ཤེས་པར་ཁྱད་མེད་ཀྱང༌། །ཇི་ལྟར་དོན་བྱེད་ལ་ཁྱད་ཡོད། །དེ་བཞིན་
རྗེས་དཔག་དེར་སྣང་དག ཇི་བཞིན་དོན་ཅན་མ་ཡིན་ཡང་། །དོན་བྱེད་པ་དང་རྗེས་འབྲེལ་བས། །ཚད་
མ་ཉིད་དུ་རྣམ་པར་གཞག ཅེས་གསུངས་པ་དེའོ། །དེ་ལས་རྗེས་སུ་དཔག་པའི་གཟུང་
ལུལ་ནི་དོན་མ་ཡིན་པ་ལ་དོན་དུ་འཛིན་པ་ཡིན་པའི་ཕྱིར་ན་དོན་དུ་མེད་པའི་འཁྲུལ་པའོ། །གང་



13
དུ་ཞེན་པར་འགྱུར་བའི་དོན་རང་གི་མཚན་ཉིད་ཀྱི་བདག་ཉིད་ནི་འཐོབ་པར་བྱ་བའི་ཡུལ་
ཞེས་བྱ་བའོ། །མངོན་སུམ་གྱི་ཡུལ་རང་མཚན་གྱི་སྐད་ཅིག་མ་གཅིག་ནི་གང་སྣང་
བའི་ཤེས་པ་སྐྱེ་བར་འགྱུར་བའི་གཟུང་བའི་ཡུལ་ཞེས་བྱ་བའོ། །གང་གི་ཕྱིར་ཡུལ་ཅན་གྱི་བློ་ཡུལ་
གང་གི་རྣམ་པ་ཉིད་དུ་སྣང་བ་དེ་ཉིད་བློ་དེའི་གཟུང་བར་བརྗོད་པའི་ཕྱིར་ནའོ། །སྐད་ཅིག་མ་ནི་འཐོབ་པར་
མི་ནུས་པའི་ཕྱིར་ན་རྒྱུན་ནི་འཐོབ་པར་བྱ་བའི་ཡུལ་ལོ། །མངོན་སུམ་གྱི་ཤེས་པ་དེ་ནི་
ནམ་ཡང་རྣམ་པར་རྟོག་པ་མེད་པ་ཉིད་ཀྱིས་རྒྱུན་ལ་ཞེན་པར་མི་འགྱུར་རོ་
ཞེ་ན། དེ་ལྟ་བུ་ཡིན་མོད་ན་ཡང་སྔར་མངོན་སུམ་ཚད་མས་བཟུང་བ་དེ་ཙམ་སླར་ཡང་དེ་ཡིན་ནོ་
སྙམ་དུ་ཞེན་པར་འགྱུར་བའི་རྣམ་པར་རྟོག་པ་ངོ་ཤེས་པ་དང་འདྲ་བར་སྔར་གྱི་དེ་འདིའོ་སྙམ་པས་
ཡིད་ཆེས་པ་བསྐྱེད་པ་ཡིན་ནོ། །འོ་ན་ཚད་མ་དུ་མས་དོན་གཅིག་ངོ་ཤེས་པའི་ཚུལ་གྱིས་
ཡང་ཡང་ཤེས་པའི་ཚད་མ་ཕུང་གསུམ་པ་ཡོད་པར་འགྱུར་རོ་ཞེ་ན། མངོན་སུམ་སྔ་མས་གྲུབ་ཟིན་ཅིང་
ངེས་པ་གསར་དུ་མི་སྐྱེད་པའི་མངོན་སུམ་ནི་དོན་ལ་འཇུག་པར་བྱེད་པ་ཉིད་མ་
ཡིན་པའི་ཕྱིར་ཚད་མ་ཞེས་མི་བྱའོ། །དེས་ན་ཚད་མ་སྔ་མས་ཤེས་ཟིན་འདི་བཅད་ཤེས་
སམ་ངེས་པའི་ཤེས་པ་ནི་འདི་ནི་འདི་ལྟ་བུའོ་ཞེས་སྙམ་པ་ཉིད་ཀྱིས་བདེ་བ་དང་སྡུག་
བསྔལ་གྱི་སྒྲུབ་པར་བྱེད་པ་སྟེ་རྒྱུ་དག་ལ་ཐོབ་པ་དང་སྤོང་བའི་ཕྱིར་རྟོག་བཅས་
འབའ་ཞིག་པས་འཇུག་པར་འགྱུར་ཏེ་གསལ་བར་ཉམས་སུ་མྱོང་བ་ལས་དྲན་པའི་ས་བོན་འཇོག་པ་གང་
ཡིན་པ་འདི་ནི་དངོས་པོའི་ཆོས་ཉིད་ཡིན་པའི་ཕྱིར་རོ། །རྗེས་སུ་དཔག་པ་ཡང་འདིར་
འཐོབ་པར་བྱ་བ་ཉིད་ཀྱི་ཡུལ་སེམས་ཀྱི་གཞན་ནི་མ་ཡིན་ཏེ། དེའི་



131
འཐོབ་པར་བྱ་བའི་ཡུལ་སེམས་པ་ལ་དབང་པོས་བྱ་བ་མི་བྱེད་པའི་ཕྱིར་རོ།།
༈ འཐོབ་པར་བྱེད་པ་པོ་ཚད་མ་ཡིན་ན་འཐོབ་པར་ནུས་པའི་ཡུལ་ཉིད་
ཡུལ་ཡིན་པར་འོས་པ་ཡིན་ཏེ། གང་དུ་ཞེན་པར་འགྱུར་བའི་དོན་རང་མཚན་གྱི་གཟུང་
ཡུལ་ནི་འཐོབ་པར་ནུས་པའི་ཕྱིར་ཚད་མའང་འདིའི་ཡུལ་ཅན་ཉིད་དུ་འགྱུར་
རོ༑ །དེའི་ཕྱིར་རྗེས་དཔག་རང་གི་སྣང་བ་དོན་མེད་པ་ལ་དོན་དུ་མངོན་པར་ཞེན་ནས་
འཛིན་པའི་རྗེས་སུ་དཔག་པའི་ཡུལ་ཡང་བརྒྱུད་པའི་སྒོ་ནས་རང་གི་མཚན་ཉིད་དོ།
།གང་གི་ཕྱིར་རང་གི་སྣང་བ་དོན་མེད་པ་ལ་དོན་དུ་མངོན་པར་ཞེན་ནས་འཇུག་པའི་ཕྱིར་འཁྲུལ་པ་ཡིན་ཡང་དོན་
དང་འབྲེལ་པ་དེ་ལ་ནི་མི་འཁྲུལ་པའི་ཕྱིར་རོ། །དེ་ཡང༌། དེ་ལྟར་རྟགས་དང་རྟགས་ཅན་བློ། །བརྒྱུད་
པ་ཡིས་ནི་དངོས་པོ་དང་། །འབྲེལ་ཕྱིར་དེར་སྣང་བ་ཡིས་ནི། སྟོང་སང་སླུ་བྱེད་ཉིད་མ་ཡིན། །དེ་
དངོས་སྐུ་བྱེད་ཉིད་མིན་ཡང་། །དེ་ཡི་ངོ་བོས་སྟོང་དེ་ལ། །དེ་ཡི་ངོ་བོར་ཞེན་པའི་ཕྱིར། །འཁྲུལ་པར་
རྣམ་གཞག་བྱས་པ་ཡིན། །ཞེས་གསུངས་པ་བཞིན་ནོ། །བཤད་མ་ཐག་པ་འདིས་ནི་རྗེས་དཔག་
འདིའི་སྤྱོད་ཡུལ་སྤྱི་མཚན་ལས་གཞན་ལ་སྤྱོད་པར་འདོད་པ་ཕྱིར་བསལ་བ་ཡིན་ནོ།།
༈ འདི་ལ་ཡང་ཚད་མའི་འབྲས་བུ་རྣམ་པར་གཞག་པ་ནི་མངོན་
སུམ་དང་མཚུངས་ཏེ། ཇི་ལྟར་མངོན་སུམ་གྱི་ཚད་མ་དང་འབྲས་བུ་
དག་གི་རྣམ་པར་གཞག་པར་བྱས་པ་དེ་བཞིན་དུ་རྗེས་སུ་དཔག་པའི་ཡང་
བལྟ་བར་བྱའོ། །འདི་ལ་ཡང་སྔར་དང་མཚུངས་པར་དོན་དང་འདྲ་
བའི་ངོ་བོ་ནི་ཚད་མ། དོན་རྟོགས་པ་ནི་འབྲས་བུའོ། ༈ །དེ་



132
ལ་མངོན་སུམ་ནི་དོན་དང་འདྲ་བའི་ངོ་བོ་ཞེས་བྱ་སྟེ། དེ་ཉིད་དོན་
དང་འདྲ་བའི་ངོ་བོར་རྟོགས་པ་དོན་དང་བཅས་ན། རྗེས་སུ་དཔག་
པ་ནི་དོན་རང མཚན ཀྱི དངོས པོ མི་གསལ་བ་ཐུན་མོང་བའི་སྣང་བ་དོན་གྱི་རྣམ་པའི་སྤྱི་ཙམ་
ཡིན་ལ་དོན་རང་མཚན་ཡང་དོན་སྤྱི་དེ་ལས་ལྡོག་པའི་ངོ་བོ་བས་ཇི་ལྟར་དོན་དང་
འདྲ་བའི་ངོ་བོར་རུང་ཞེ་ན། ༈ །བདེན་ཏེ༑ བསྟན་བཅོས་འཆད་པ་
པོ་རྣམས་དངོས་པོའི ཆོསཉིདལ་དཔྱད་པ་ཞུགས་པར་གྱུར་པ་དེ་བཞིན་དུ་ནི་འཇིག་རྟེན་
རྩ་ཡོངས་སུ་གྲགས་པའི་ཐ་སྙད་བྱེད་པ་པོ་འཇིག་རྟེན་པ་དེ རྣམས་ནི་མ་ཡིན་ཏེ། གང་
གི་ཕྱིར བརྟགས དཔྱད མ་བྱས་པར་འཇིག་རྟེན་གྱི་ ཐ སྙད་དུ་ཞུགས་པ་དེ་རྣམས་ཀྱང་རྗེས་སུ་དཔག་
པའི་ཡུལ་དུ་སྣང་བ་ཉིད་ཕྱི་རོལ་གྱི་དོན་མ་ཡིན་པ་ལ་ཕྱི་
དགོས་པ་གང་དང་ལྡན་པ་དེའི་དོན་བྱ་བར་འདོད་པ་རྣམས་འཇུག་པར་འགྱུར་ཏེ།
ཞུགས་ནས་ཀྱང་ཇི་ལྟར་ཞེན་པ་བཞིན་དུ་དངོས་པོ་ཐོབ་པས་ཡོངས་སུ་མག་
བར་འགྱུར་རོ། ༈ །དེ་ལྟར་དོན་སྤྱི་ལ་རང་མཚན་དུ་ཞེན་ནས་ཞུགས་པས་རང་མཚན་གྱི་
དངོས་པོ་ཐོབ་པ་དུས་དེའི་ཚེ་ན་ཡང་བདག་ཅག་གིས་སྔོན་ཡོངས་སུ་བཟུང་བ་ནི་གཞན་
ཡིན་ལ་ད་ལྟ་ལག་ཏུ་དངོས་སུ ཐོབ་པ་ནི་སྔོན ཡོངས སུ་བཟུང་བ་ལས་གཞན་ནོ་སྙམ་དུ་རྟོགས་
པ་ཡོད་པ་མ་ཡིན་ཏེ། མེ་མ་ཡིན་པ་ལ་སོགས་པ་ལས་ལྡོག་པ་ཉིད་ཀྱི་
ངོ་བོ་མེ་ལ་སོགས་པའི་དོན་གྱི་རྣམ་སྤྱི་ཉིད་སྔོན་ཉེན་ཡུལ་དུ་བཟུང་བའི་དུས་དང་ཕྱིས་དོན་རང་མཚན་
དང་ཕྲད་པཉིད ཀྱི་ཡིད་ཆེས་པའི་ཡུལ་ཐ་དད མེད་པར་བཟུང་བ་ཉིད་ཀྱི་ཕྱིར་རོ། །མ་



133
བརྟགས་ཉམས་དགའ་བ་ཙམ་གྱི་འཇིག་རྟེན་ཐ་སྙད་ཀྱི་ཚུལ་ལུགས་ནི་དེ་ལྟར་གནས་པ་རྒྱུ་མཚན་དེའི་ཕྱིར་ཀུན་
ཏུ་ཐ་སྙད་པའི་ཚད་མའི་རྣམ་གཞག་བྱ་བའི་སྐབས་འདི་ལ་ཡང་མ་བརྟགས་པར་ཐ་སྙད་དུ་བྱེད་པའི་
སྐྱེ་བོའི་རྟོག་པ་ལ་ལྟོས་པས་ན་རྗེས་སུ་དཔག་པའི་ཡུལ་དུ་སྣང་བ་དེ་ལ་ཡང་དོན་དང་འདྲ་
བའི་ངོ་བོ་ཉིད་དུ་རྣམ་པར་འཇོག་པར་རིགས་པ་ཉིད་དོ༑ །གལ་ཏེ་འཇིག་རྟེན་
པའི་ཐ་སྙད་ཀྱི་ཚུལ་སྐབས་འདིར་ཚད་མ་ཡིན་ན། འཇིག་རྟེན་ཉིད་ཀྱིས་རྟོགས་པའི་ཕྱིར་དེའི་དོན་དུ་བསྟན་
བཅོས་བྱས་པ་དོན་མེད་དོ་ཞེ་ན། དེ་ལྟ་ཡིན་ན་ཡང་ཚད་མའི་མཚན་ཉིད་འདི་ལ་ཡང་ཕ་རོལ་རིགས་པ་ཅན་
པ་ལ་སོགས་པ་བླུན་པོ་དག་མཁས་པའི་ང་རྒྱལ་ཕྱིས་ཐ་སྙད་ཙམ་ལ་ཡང་འགལ་བའི་བསྟན་བཅོས་རྩོམ་པ་དག་གིས་
འཇིག་རྟེན་པ་དག་སླུ་བར་བྱེད་པ་མཐོང་སྟེ། དེས་ན་དེ་བསལ་བའི་ཕྱིར་ཀུན་ཏུ་ཐ་སྙད་པའི་ཚད་མའི་མཚན་
ཉིད་ཀྱི་བསྟན་བཅོས་བྱ་བ་ནི་རིགས་པ་ཉིད་དོ། །
༈ བྱིས་པ་འཇུག་པའི་རྟོག་གེ་ལས་རང་དོན་གྱི་རྗེས་སུ་དཔག་པའི་
ལེའུ་སྟེ་གཉིས་པའོ།། །གཞན་གྱི་དོན་རྗེས་སུ་དཔག་པ་ནི་ཚུལ་
གསུམ་པའི་རྟགས་བརྗོད་པའོ། །སྨྲར་བརྗོད་པའི་ཚུལ་གསུམ་པའི་
རྟགས་ཀྱི་རྟོགས་པ་པོའི་ཚིག་ནི་གཞན་སྤྱི་དོན་གྱི་རྗེས་སུ་དཔག་པའོ། །ཛེས་
ཀྱང་རྗེས་སུ་དཔག་པར་བྱ་བ་ཉིད། རང་གི་རྟོགས་པ་བརྗོད་པས་
གཞན་ལ་ཤོར་འཇུག་པའོ། །ཚིག་དེ་ཡང་གོར་གཞུག་པར་བྱ་བའི་
རྒྱུད་ལ་གནས་པའི་རྗེས་སུ་དཔག་པའི་རྒྱུ་ཉིད་ཀྱི་ཕྱིར་རྗེས་སུ་དཔག་པ་ཞེས་
བརྗོད་དོ། །འཇིག་རྟེན་ན་རྒྱུ་ལ་འབྲས་བུ་འདོགས་པ་ཡིན་ཏེ། དཔེར་



134
ན་མར་ལ་ཚེ་ཞེས་བྱ་བ་བཞིན་ཤོ། །འོ་ན་ཚད་མ་གཏན་ལ་འབེབས་
པའི་སྐབས་སུ་མི་སླུ་བའི་ཤེས་པ་དེའི་བདག་ཉིད་ཅན་གྱི་རྗེས་སུ་དཔག་པ་གཏན་
ལ་དབབ་པར་བྱ་བ་ལ་རྗེས་སུ་དཔག་པར་བཏགས་ཀྱང་ཚིག་ནི་ཤེས་པ་མེད་
པའི་ངོ་བོ་ཡིན་པས་ཚད་མ་ཡིན་པར་མི་རིགས་སོ། །དེའི་ཕྱིར་གཞན་དོན་རྗེས་
དཔག་འདིའི་གཏན་ལ་དབབ་པར་བྱ་བ་ཚུལ་གསུམ་པའི་རྟགས་བརྗོད་པའི་ཚོག་ལ་རྗེས་སུ་དཔག་
པའི་ཚད་མའི་མིང་གིས་བརྗོད་པ་དེ་ཉིད་རིགས་པ་དང་ལྡན་པ་མ་ཡིན་ནོ་ཞེ་ན། སྐྱོན་
དེ་མི་གནས་སོ། ཇི་ལྟར་ཚུལ་གསུམ་བརྗོད་པའི་ཚིག་འདི་རྗེས་སུ་དཔག་པའི་
རྒྱུ་ཉིད་ཀྱི་ཕྱིར་རྗེས་སུ་དཔག་པ་ཉིད་ཡིན་པ་དེ་བཞིན་དུ་མི་སླུ་བ་ཅན་གྱི་ཤེས་པའི་
ཚད་མའི་རྒྱུ་ཉིད་ཀྱི་ཕྱིར་ཤེས་པའི་ཚད་མ་མ་ཡིན་པ་ཡི་ཚོག་ལ་ཚད་མའི་མིང་གིས་བརྗོད་
པ་ལང་འགལ་བ་མེད་དོ། ༈ །གཞན་དོན་རྗེས་དཔག་གི་རྒྱུར་གྱུར་པའི་ཚིག་དེ་ནི་
རྣམ་པ་གཉིས་ཏེ། ཚུལ་གསུམ་སྒྲུབ་པར་བྱེད་པའི་ཚིག་གི་སྦྱོར་བའི་དབྱེ་བས་ཆོས་
མཐུན་པ་ཉིད་ཅན་དང་། ཆོས་མི་མཐུན་པ་ཉིད་ཅན་ནོ། །བསྒྲུབ་པར་
བྱ་བ་འདིའི་ཆོས་མཚུངས་སྦྱོར་དུ་ཡོད་པ་ནི་ཆོས་མཐུན་པའོ། །ཆོས་མཚུངས་ལོད་
པ་དེའི་ངོ་བོ་ནི་ཆོས་མཐུན་པ་ཉིད་དོ། །མཐུན་ཕྱོགས་ཀྱི་དཔེའི་ཆོས་ཅན་
དང་ལྷན་ཅིག་གམ་གཅིག་པ་ཉིད་དུ། གང་གིས་སྒྲུབ་ན་བསྒྲུབ་པར་བྱ་བའི་ཆོས་ཅན་
གྱི་སྟེ་བསྒྲུབ་པར་བྱ་བའི་ཆོས་ཅན་ལ་རབ་ཏུ་གྲུབ་པའི་གཏན་ཚིགས་ཀྱིས་འདྲ་བ་ཉིད་དུ་བྱས་
པའོ༑ །དཔེར་ན་གང་བྱས་པ་བོད་ན་མི་རྟག་པ་ཡོད་པས་ཁྱབ། དཔེར་ན་བུམ་པ་བཞིན། སྒྲ་བང་



135
བྱས་སོ་ཞེས་པ་ལྟ་བུས་མཐུན་དཔེ་ལ་རྗེས་འགྲོ་ཡོད་པར་བསྟན་པའོ། །བསྒྲུབ་པར་བྱ་བའི་ཆོས་འཛིའི་སྤྱི་
མཚུངས་པ་ནི་ཆོས་མི་མཐུན་པའོ། །བསྒྲུབ་པར་བྱ་བའི་ཆོས་འདིའི་མི་མཚུངས་པ་
དེའི་ངོ་བོ་ཡོད་པ་ཅན་ནི་ཆོས་མི་མཐུན་པ་ཉིད་དོ། །དེའང་མི་མཐུན་ཕྱོགས་ཀྱི་
དཔེའི་ཆོས་ཅན་དང་ལྷན་ཅིག་གམ་གཅིག་པ་ཉིད་དུ་བསྒྲུབ་པར་བྱ་བའི་ཆོས་ཅན་
གྱི་གཏན་ཚིགས་ཀྱིས་མི་མཐུན་ཕྱོགས་ཀྱི་དཔེ་དང་མི་འདྲ་བ་ཉིད་དུ་བྱས་པའོ། །དཔེར་
ན་གང་མི་རྟག་པ་མེད་ན་བྱས་པ་མེད་པས་ཁྱབ། དཔེར་ན་ནམ་མཁའ་བཞིན། སྒྲ་ནི་བྱས་སོ་ཞེས་པ་ལྟ་
བུས་མི་མཐུན་ཕྱོགས་ལས་ལྡོག་པ་སྒྲུབ་པའོ། །དེ་ལ་ངག་དག་གིས་ཆོས་མཐུན་པ་ཉིད་
དུ་བརྗོད་པར་བྱ་བ་ཉིད་ཡིན་པ་དེ་ནི་ཆོས་མཐུན་པ་ཉིད་ཅན་ནོ། །གང་
གི་ཆོས་མི་མཐུན་པ་ཉིད་ཡིན་པ་དེ་ནི་མི་མཐུན་པ་ཉིད་ཅན་ནོ། །
༈ འོ་ན་ཡང་ཆོས་མཐུན་པ་ཉིད་ཅན་གྱི་ངག་གིས་ཚུལ་གཉིས་པའི་རྗེས་
སུ་འགྲོ་བ་དང་ཚུལ་དང་པོའི་ཕྱོགས་ཀྱི་ཆོས་དག་བརྗོད་ཀྱི་ཚུལ་གསུམ་པའི་ལྡོག་པ་
ནི་བརྗོད་པ་ཡོད་པ་མ་ཡིན་ནོ། །ཆོས་མི་མཐུན་པ་ཉིད་ཀྱིས་ཀྱང་ཚུལ་གསུམ་པའི་
ལྡོག་པ་དང་ཚུལ་དང་པོའི་ཕྱོགས་ཀྱི་ཆོས་བརྗོད་ཀྱི་རྗེས་སུ་འགྲོ་བ་ནི་བརྗོད་པ་ཡོད་
པ་མ་ཡིན་ནོ། །དེའི་ཕྱིར་ཆོས་མཐུན་པ་ཉིད་ཅན་དང་ཆོས་མི་མཐུན་པ་ཉིད་ཅན་གྱི་སྦྱོར་བ་
འདི་གཉི་ག་ལས་སྦྱོར་བ་གཉིས་གང་རུང་གཅིག་གིས་ཀྱང་ཚུལ་གསུམ་པའི་རྟགས་
བརྗོད་པ་མ་ཡིན་ན་ཚུལ་གསུམ་པའི་རྟགས་བརྗོད་པ་གང་གཞན་གྱི་དོན་གྱི་རྗེས་སུ་དཔག་
པར་འགྱུར་ཞེ་ན། ཉེས་པ་འདི་ནི་མི་གནས་ཏེ་ཆོས་མཐུན་པ་ཉིད་ཀྱིས་



136
ཀྱང་དེ་ཉིད་ཀྱི་སྦྱོར་བའི་ཤུགས་ཀྱིས་ཆོས་མི་མཐུན་པ་ཉིད་ཀྱི་ལྡོག་པ་རྟོགས་ཏེ། ལྡོག་
པ་དེ་མེད་ན་མང་བསྒྲུབ་པར་བྱ་བས་གཏན་ཚིགས་ཀྱི་རྗེས་སུ་འགྲོ་བ་མེད་
པའི་ཕྱིར་རོ། དེས་ན་སྒྲུབ་པ་ཡོད་པ་ལ་བསྒྲུབ་བྱ་ཡོད་པར་ངེས་པའི་
མཚན་ཉིད་ཀྱི་རྗེས་སུ་འགྲོ་བའི་ངག་ལས་ལྡོག་པ་ངེས་པར་རྟོགས་སོ། །དེ་
ལྟར་ཡང་སྒྲུབ་པ་ཡོད་པ་ལ་བསྒྲུབ་བྱ་ཡོད་པ་ངེས་པར་གྱུར་པ་ནི་སྒྲུབ་པའི་
གཏན་ཚིགས་ཉིད་དུ་ངེས་པ་ཡིན་ནོ། །གལ་ཏེ་ཆོས་ཅན་གང་སུ་ཡང་རུང་སྟེ་བསྒྲུབ་
བྱ་མེད་པ་ཉིད་ན་བསྒྲུབ་བྱ་མེད་པ་དེ་ཐམས་ཅད་ཀྱི་ཡུལ་ལ་སྒྲུབ་པའི་རྟགས་མེད་པ་ཡང་
ཡིན་ནོ། །གང་གི་ཕྱིར་ཆོས་ཅན་གང་ཅི་ཡང་རུང་སྟེ་གཅིག་ལ་ཡང་བསྒྲུབ་པར་
བྱ་བ་མེད་ལ་སྒྲུབ་པ་ཡོད་པ་དེ་ནི་སྒྲུབ་པ་དེ་ཡོད་པ་ལ་བསྒྲུབ་བྱ་ཡོད་པར་ངེས་
པ་ཡི་རྗེས་འགྲོ་ལོད་པ་ནམ་ཡང་མི་འཐད་པའི་ཕྱིར་རོ། །དེས་ན་བསྒྲུབ་པར་བྱ་བ་
མེད་པ་ལ་ཡང་སྒྲུབ་པ་མེད་པར་རྟོགས་ཏེ། ལྡོག་པ་རྟོགས་པའོ། །དེའི་
ཕྱིར་སྒྲུབ་པ་ཡོད་པ་ལ་ངེས་པར་བསྒྲུབ་བྱ་ཡོད་པར་གྱུར་པ་དེ་ཉིད་རྗོད་པར་
བྱེད་པའི་སྟོབས་ཀྱིས་རྗེས་སུ་འགྲོ་བའི་ངག་ལ་ལྡོག་པ་རྟོགས་པ་ཡིན་ནོ། །དེ་
བཞིན་དུ་ཆོས་མི་མཐུན་པ་ཉིད་ཀྱིས་ཀྱང་རྗེས་སུ་འགྲོ་བ་རྟོགས་པ་ཡིན་ཏེ།
རྗེས་འགྲོ་དེ་མེད་ན་བསྒྲུབ་པར་བྱ་བ་ལོག་པ་ལ་གཏན་ཚིགས་ཀྱི་ལྡོག་པ་མ་གྲུབ་
པའི་ཕྱིར་རོ། །བསྒྲུབ་པར་བྱ་བ་ལོག་པ་ལ་ངེས་པར་སྒྲུབ་པར་བྱེད་པ་
ལྡོག་པའི་ཆོས་དང་ལྡན་པ་ཉིད་ཀྱིས་ལྡོག་པའི་ངག་ལས་རྗེས་སུ་འགྲོ་བ་ངེས་པ་



137
ཡིན་ནོ། །དེ་ལྟར་ཡང་བསྒྲུབ་བྱ་ལོག་པ་ལ་ངེས་པར་ལྡོག་པའི་ཆོས་
དང་ལྡན་པ་ནི་སྒྲུབ་པ་ཡིན་ནོ། །གལ་ཏེ་ཆོས་ཅན་གང་ཅི་ཡང་རུང་བ་
ལ་སྒྲུབ་པ་ཡོད་པ་ཉིད་ན་དེ་ཐམས་ཅད་ན་བསྒྲུབ་པར་བྱ་པ་ཡང་ཡོད་པ་
ཉིད་དོ། །གང་གི་ཕྱིར་ཆོས་ཅན་གཅིག་ལ་ཡང་སྒྲུབ་པ་ཡོད་ལ་བསྒྲུབ་
པར་བྱ་བ་མེད་ན་བསྒྲུབ་པར་བྱ་བ་དེ་ལོག་པ་ལ་སྒྲུབ་པར་བྱེད་པ་ལྡོག་པར་ངེས་པ་མེད་
པའི་ཕྱིར་རོ། །དེས་ན་སྒྲུབ་པ་ཡོད་པ་ལ་ཡང་བསྒྲུབ་པར་བྱ་བ་ཡོད་པར་
རྟོགས་པ་ནི་རྗེས་སུ་འགྲོ་བ་རྟོགས་པའོ། །དེའི་ཕྱིར་བསྒྲུབ་པར་བྱ་བ་
མེད་པ་ལ་ངེས་པར་སྒྲུབ་པར་བྱེད་པ་མེད་པར་རྗོད་པར་བྱེད་པའི་ངག་གི་སྟོབས་
ཀྱིས་ལྡོག་པའི་ངག་ལ་རྗེས་སུ་འགྲོ་བ་རྟོགས་པ་ཡིན་ནོ། །དེའི་ཕྱིར་
རྗེས་སུ་འགྲོ་བ་ལ་བརྟེན་ནས་བྱུང་བའི་སྦྱོར་ངག་རྗེས་སུ་འགྲོ་བའི་སྒོ་3ན་རྣམ་ལྡོག་པ་ལ་བརྟེན་ནས་
བྱུང་བའི་སྦྱོར་ངག་ལྡོག་པའི་སོ་ཅན་གྱིས་ཀྱང་རུང་དེ་གཉིས་ལས་གང་ཡང་རུང་བའི་ཛག་གཅིག་
སྤྱན་ཐས་མཐུན་པའི་ཕྱོགས་དང་མི་མཐུན་པའི་ཕྱོགས་དག་ལ་རྟགས་ཀྱི་
ཆོས་ཡོད་པ་དང་མེད་པ་བརྗོད་པར་བྱས་པ་ཡིན་པས་ན་སྦྱོར་ངག་གཅིག་ལ་ཆོས་
མཐུན་པ་ཉིད་ཅན་དང་ཆོས་མི་མཐུན་པ་ཉིད་ཅན་གྱི་སྦྱོར་བ་གཉིས་ཀ་བརྗོད་དགོས་པར་མི་གཟུང་ངོ།།
རྗེས་སུ་འགྲོ་བའི་སྒོ་ཅན་ནམ་ལྡོག་པའི་སྒོ་ཅན་གང་ཡང་རུང་བ་འདི་ཙམ་གྱིས་ཚུལ་གསུམ་པའི་
རྟོགས་བརྗོད་པ་ཉིད་དེ་ཚལ་གསུམ་མ་ཚང་བར་བརྗོད་པའི་འགལ་བ་མེད་དོ། །
༈ དེ་ལ་དང་པོ་མི་དམིགས་པའི་ཆོས་མཐུན་པ་ཅན་གྱི་སྦྱོར་བ་ནི། གང་



138
དང་གང་དམིགས་པའི་མཚན་ཉིད་ཐོབ་པ་མི་དམིགས་པ་དེ་དང་དེ་ན།
མེད་པའི་ཐ་སྙད་ཀྱི་ལུལ་ཡིན་ཏེ། དཔེར་ན་རྟའི་མགོ་བོ་ལ་རྭ་
བཞིན་ནོ། །ས་ཕྱོགས་ཁ་ཅིག་ན་ཡང་དམིགས་པའི་མཚན་ཉིད་ཐོབ་
པའི་བུམ་པ་མི་དམིགས་པས་ཞེས་བྱ་བ་ལྟ་བུའོ། །འདི་ལ་དམིགས་པའི་
མཚན་ཉིད་ཐོབ་པ་མི་དམིགས་པའི་རྟགས་ཀྱི་རྗེས་སུ་མེད་པའི་ཐ་སྙད་ཀྱི་བསྒྲུབ་བྱ་གྲུབ་པའི་དཔེའི་ཆོས་ཅན་
གྱི་རྟའི་མགོ་བོ་དང་། མེད་པར་ཤེས་པར་འདོད་པའི་དགོས་པ་གང་དང་ལྡན་པའི་བསྒྲུབ་
པར་བྱ་བའི་ཆོས་ཅན་ས་ཕྱོགས་ཀྱི་ཁྱད་པར་གྱི་དགག་བྱ་དམིགས་པའི་མཚན་
ཉིད་ཐོབ་པ་མི་དམིགས་པར་གྲགས་པའི་གཏན་ཚིགས་དེ་ཉིད་ཀྱིས། བསྒྲུབ་
པར་བྱ་བའི་ཆོས་མེད་པའི་ཐ་སྙད་དང་དཔེའི་ཆོས་ཅན་རྟའི་མགོ་བོ་གཉིས་མཐུན་པ་ཉིད་དུ་བྱས་པར་
བརྗོད་པར་བྱའོ། ༈ །རང་བཞིན་གྱི་གཏན་ཚིགས་ཀྱི་ཆོས་མཐུན་
པ་ཉིད་ཅན་གྱི་སྦྱོར་བ་རྣམ་པ་མང་སྟེ། འདི་ལྟར་རྟགས་དང་བསྒྲུབ་བྱ་བྱེ་བྲག་ཐ་
དད་གཞག་ཏུ་མེད་པ་དག་པའི་ཕྱོགས་ཉེ་བར་བཟུང་བའམ། རྟགས་དང་བསྒྲུབ་བྱ་
ཐ་དད་ཡོད་པ་ལྟ་བུར་བརྗོད་པ་བྱེ་བྲག་དང་བཅས་པ་ཡང་རུང་། ཕྱི་བྲག་དང་
བཅས་པ་ལང་བྱེ་བྲག་ཐ་དད་པའམ། བྱེ་བྲག་ཐ་དད་པ་མེད་པ་ཡང་
རུང་སྟེ། བྱེ་བྲག་ཐ་དད་པ་ཡང་བྱེ་བྲག་ཁོངས་སུ་འདུས་པའམ། བྱེ་
བྲག་དང་ལྡན་པའམ། བྱེ་བྲག་རྟོགས་པར་བྱ་བ་ཡང་རུང་བའོ། །དེ་
ལྟར་དུ་མ་ཡོད་པ་དེ་ལ་དང་པོ་དག་པའི་ཕྱོགས་ཉེ་བར་བཟུང་བ་ནི། གང་ཡོད་པ་དེ་ཐམས་



139
sཛ་མི་རྟག་སྟེ། དཔེར་ན་བུམ་པ་བཞིན། སྒྲ་ཡང་ཡོད་པས་ཞེས་
བྱ་བ་ནི་བྱེ་བྲག་དང་བྲལ་བ་དག་པའི་རང་བཞིན་གྱི་སྦྱོར་བ་སྟེ། དེ་ལ་གང་གི་ཕྱིར་
དག་པ་ཞེས་བྱ་ཞེ་ན། ཡོད་པ་ཙམ་གྱིས་མི་རྟག་པ་རང་གི་ངོ་བོ་འགྲུབ་པར་འགྱུར་བའི་ཕྱིར་
ཁྱད་པར་གཞན་གྱི་བྱེད་པ་ལ་མ་ལྟོས་པ་ཉིད་ཀྱི་ཕྱིར་རོ། །བསྒྲུབ་པར་བྱ་བའི་ཆོས་མི་
རྟག་པ་དེ་ཉིད་རྒྱུ་གཞན་ལ་ལྟོས་པ་ཅན་དུ་སྒྲུབ་པར་བྱེད་ན། གཏན་ཚིགས་དེ་ཉིད་དག་པ་མ་ཡིན་ཏེ། བུམ་
པ་ལ་སོགས་པ་སྐབས་འགར་འཇིག་པ་དང་བྲལ་ཞིང་རྟག་པར་ཡང་འགྱུར་བའི་ཕྱིར་དང་། རྒྱུ་རྣམས་ནི་གདོན་
མི་ཟ་བར་ཉེ་བ་ཡང་མ་ཡིན་ཏེ་གོས་ལ་ཚོན་བཞིན་ནོ། །གང་སྐྱེ་བ་དང་ལྡན་པ་དེ་ནི་མི་
རྟག་སྟེ། དཔེར་ན་བུམ་པ་བཞིན། བདེ་བ་ཡང་སྐྱེ་བ་དང་ལྡན་
པས་ཞེས་བྱ་བ་ནི་བྱེ་བྲག་དང་བཅས་པར་བརྗོད་ཀྱང་བྱེ་བྲག་ཐ་དད་པ་གཞག་ཏུ་མེད་པའི་
སྦྱོར་བའོ། །དེ་ལ་གང་གི་ཕྱིར་བྱེ་བྲག་ཐ་དད་མེད་པ་ཞེས་བྱ་ཞེ་ན། སྐྱེ་བས་བྱེ་བྲག་
ཏུ་གྱུར་པ་ནི་སྐྱེ་བ་དང་ལྡན་པ་ཞེས་བརྗོད་དེ། དེ་ཡང་སྐྱེ་བ་རང་གི་
བདག་ཉིད་དུ་གྱུར་པ་ཉིད་དེ་སྐྱེ་བ་ཉིད་སྐྱེ་བ་ཡོད་པས་སྐྱེ་བ་དང་ལྡན་པ་ཞེས་བརྗོད་ཀྱི་སྐྱེ་བའི་ཆོས་
ལ་ལྡན་གཞི་གཞན་ཡོད་པར་བརྗོད་པ་ནི་མ་ཡིན་པ་ཉིད་དོ། །དེས་ན་སྐྱེ་བ་མེད་པ་ཉིད་གཞན་དུ་སེལ་
བའིརྟོག་པ་འབའ་ཞིག་གིས་ཐ་དད་པ་དང་ལྡན་པ་ལྟ་བུར་བསྟན་པའོ། །དེས་
ན་བདག་ཉིད་དུ་གྱུར་པའི་བྱེ་བྲག་གི་ཆོས་ཁོ་ནས་བྱེ་བྲག་ཏུ་བྱས་ནས་རང་བཞིན་གྱི་གཏན་ཚིགས་ཀྱི་སྦྱོར་བ་བྱས་
པ་སྟེ། སྐྱེ་བ་ནི་དངོས་སུ་ན་སྐྱེ་བ་དང་ལྡན་པ་དང་ཐ་མི་དད་ཆོད་ཀྱི་འོན་ཀྱང་གང་ལ་སྐྱེ་བ་ཡོད་པ་དེ་སྐྱེ་བ་
དང་ལྡན་པའོ་ཞེས་བྱེ་བྲག་ཏུ་བསྟན་ཏོ། །གང་བྱས་པ་དེ་མི་རྟག་སྟེ། དཔེར་ན་ཆུ་



140
བུར་བཞིན། སེམས་པ་ཡང་བྱས་པས་ཞེས་བྱ་བ་ནི་བྱེ་བྲག་ཁོངས་སུ་
འདུས་པའི་སྟེ་བྱེ་བྲག་མི་མངོན་པའི་སྦྱོར་བའོ། །ཇི ལྟར བྱེ་བྲག་མི་མངོན་པ་ཡིན་ཞེ་ན། ཆོས་
གང་རང་གི་ངོ་བོ་དམིགས་པ་སྟེ་འགྲུབ་པ་ལ་རྒྱུའི་བྱ་བའམ་གཞན གྱི་བྱེད་པ་ལ་ཉེ་བར་
ལྟོས་པར་གྱུར་པ་དེ་ནི་བྱས་པ་ཞེས་བྱ་བར་བརྗོད་དོ། །གང་རང་གི་ངོ་བོ་
འགྲུབ་པའི་ཕྱིར་རྒྱུ་རྣམས་ཀྱི་བྱེད་པ་ལ་ལྟོས་པ་དེའི་ཕྱིར་འདི་བྱས་པར་གྲགས་སོ། །དེས་
ན་རང་གི་ངོ་བོའམ་རང་བཞིན་དེ་ཉིད་བརྗོད་པ་ཡིན་ཡང་རྒྱུགཞན་གྱི་ཁྱད་པར་གྱི་བདག་
ཉིད་རྣམས་བྱེ་བྲག་ཏུ་མི་མངོན་པའམ་མི་གསལ་བར་བྱས་པ་ཞེས་བརྗོད་པ་ཙམ་གྱིས་འདྲེན་ཅིང་འཕེན་
པ་ཡིན་ནོ། །གང་རྐྱེན་གྱི་དབྱེ་བས་ཏེ་རྐྱེན་རྒྱུའི་བྱེ་བྲག་ཐ་དད་པས་སོ་སོ་སོ་སོར་ཕྱེ་བ་
ཅན་དེ་ནི་བྱས་པ་ཡིན་ཏེ། དཔེར་ན་དུ་བ་བཞིན། སྒྲ་ཡང་རྐྱེན་གྱི་
དབྱེ་བས་ཕྱེ་བ་ཅན་གྱི་ཕྱིར་ཞེས་བྱ་བ་ལྟ་བུ་སྟེ། དེ་ཡང་རང་བཞིན་གྱི་གཏན་
ཚིགས་བྱེ་བྲག་མི་མངོན་པར་རབ་ཏུ་ལྡན་པའི་སྦྱོར་བའོ། །རྐྱེན་གྱི་དབྱེ་བས་
སམ་རྒྱུའི་བྱེ་བྲག་གི་རྗེས་སུ་མཐུན་པ་ཉིད་ཅན་གྱི་སྒྲའི་དངོས་པོ་སོ་སོ་སོ་སོར་ཐ་དད་དུ་ལོད་པ་རྣམས་བྱེ་
བྲག་ཏུ་སོ་སོར་ཕྱེ་སྟེ་མི་མངོན་པར་བརྗོད་པ་རབ་ཏུ་ལྡན་པ་ཉིད་ཀྱི་ཕྱིར་རོ། །འདི་
ལྟར་འཇིམ་པའི་གོང་བུ་ཆུང་ངུ་ལས་ནི་བུམ་པ་ཆུང་ངུར་འགྱུར་ལ། ཆེན་པོ་ལས་ནི་ཆེན་པོར་འགྱུར་བ་དང་།
རྫ་མཁན་མཁས་པས་བྱེད་ན་ནི་སྡུ་གུར་འགྱུར་ལ། མི་མཁས་པས་བྱེད་ན་ནི་མི་སྡུག་པར་འགྱུར་ཏེ། དེས་
ན་རྐྱེན་གྱི་བྱེ་བྲག་གིས་ཐ་དད་པ་ཅན་ཞེས་བྱ་བ་འདི་ཡང་རང་བཞིན་གྱི་གཏན་ཚིགས་བྱེ་བྲག་མི་མངོན་པ་ཁོ་ནའོ།།
གང་བྱས་པ་དེ་ཐམས་ཅད་མི་རྟག་སྟེ། དཔེར་ན་གློག་བཞིན། རྡུལ་



141
ཕྲ་རབ་ཀྱང་བྱས་པས་ཞེས་བྱ་བ་ནི་བྱེ་བྲག་རྟོགས་པར་བྱ་བའི་སྦྱོར་བའོ།།
གང་གི་ཕྱིར་བྱེ་བྲག་རྟོགས་པར་བྱ་བ་ཞེས་བྱ་ན། གལ་ཏེ་འདིར་རྒྱུ་རྣམས་ཀྱིས་བྱས་པས་
ཞེས་བྱེ་བྲག་བཟུང་བ་མེད་ན་ཡང་བྱས་པ་ནི་རྒྱུ་རྣམས་ཀྱིས་བྱས་པ་ཡིན་པ་དེ་བཞིན་དུ་བོདོ་
བར་བྱ་བ་ཉིད་དོ། །བྱེ་བྲག་ཁོངས་སུ་འདུས་པ་ཉིད་བློས་པ་ནི་མ་ཡིན་ཏེ།
བྱས་པ་ཞེས་བརྗོད་ཚེ་རྒྱུ་རྣམས་ཀྱིས་བྱས་པ་ཞེས་རབ་ཏུ་སྦྱོར་བར་བྱས་ཤིང་རྟོགས་པར་བྱ་དགོས་པ་ཉིད་
དོ་ཞེས་སྦྱར་བར་བྱ་བ་ཡོད་པ་ཉིད་ཀྱི་ཕྱིར་རོ། །འདི་རྣམས་ལ་མཇ་བོད་པ་ལ་
སོགས་པའི་གཏན་ཚིགས་ཀྱི་རྗེས་སུ་མི་རྟག་པ་སོགས་ཀྱི་བསྒྲུབ་བྱའི་ཆོས་འགྲོ་བ་ཡོད་པའི་དཔེའི་ཆོས་ཅན་
བུམ་པ་ལ་སོགས་པ་རྣམས་ཇཛ་མི་རྟག་པ་ལ་སོགས་པར་ཤེས་པར་འདོད་པའི་བྱེ་བྲག་དང་ལྡན་
པའི་ཆོས་ཅན་གྱི་བསྒྲུབ་པར་བྱ་བའི་ཆོས་ཅན་སྒྲ་ལ་སོགས་པ་རྣམས་ཀྱི་ཆོས་སུ་གྲུབ་
པའི་དག་པའི་རང་བཞིན་གྱི་སྦྱོར་བ་ཡོད་པ་ལ་སོགས་པའི་གཏན་ཚིགས་དེ་ཉིད་ཀྱིས་བསྒྲུབ་
པར་བྱ་བའི་ཆོས་མི་རྟག་པ་སོགས་དང་དཔེའི་ཆོས་ཅན་བུམ་པ་སོགས་མཐུན་པ་ཉིད་དུ་བརྗོད་པར་
བྱའོ༑ །གཏན་ཚིགས་འདི་དག་ཐམས་ཅད་ཀྱང་བསྒྲུབ་པའི་ཆོས་རྣམས་
རང་ཉིད་ཇི་ལྟ་བར་ཚད་མ་རྣམས་ཀྱིས་ངེས་པར་བྱེད་པ་ནི། བསྒྲུབ་པའི་
ཆོས་ཙམ་དར་རྗེས་སུ་འབྲེལ་བ་ཉིད་བསྒྲུབ་པར་བྱ་བའི་ཆོས་དེ་ཉིད་གོ་བར་
བྱ་བ་ཡི་གཏན་ཚིགས་ལ་སྦྱར་བར་བྱ་སྟེ། གང་གི་ཕྱིར། གཏན་ཚོགས་དེ་རྣམས་ནི་
དོན་དམ་པར་རམ་རང་བཞིན་དུ་བསྒྲུབ་པར་བྱ་བའི་ཆོས་དེ་རྣམས་ཉིད་ཀྱི་རང་བཞིན་ཉིད་
ཀྱི་ཕྱིར་རོ། །དེ་ཡང་བསྒྲུབ་པར་བྱ་བ་དང་སྒྲུབ་པར་བྱེད་པ་དེ་དག་གང་ཡང་རུང་བ་དེ་སྐྱེས་



142
པ་ན་ཅིག་ཤོས་མ་སྐྱེས་པ་ནི་བསྒྲུབ་པར་བྱ་བ་དེའི་རང་བཞིན་ཉིད་མ་ཡིན་པའི་ཕྱིར་
དང་༑ དེ་སྐྱེས་པ་ན་མ་སྐྱེས་པའི་ཆོས་ནི་འགལ་བའི་ཆོས་གནས་པའི་རྣམ་གཞག་གི་
དབྱེ་བའི་མཚན་ཉིད་ཀྱི་ཕྱིར་དང་། འདིར་ནི་རང་བཞིན་གྱི་གཏན་ཚིགས་
ཀྱི་སྐབས་ཉིད་ཀྱི་ཕྱིར་དང་། སྔར་བྱུང་བ་དང་དེ་ལ་བརྟེན་ནས་ཕྱིས་འབྱུང་
བ་ནི་སྔ་མ་དེ་མེད་ན་ཕྱི་མ་དེ་མི་འབྱུང་བ་ཉིད་ཀྱི་ཕྱིར་དང་། གོ་བར་བྱ་བ་
བསྒྲུབ་བྱ་དང་གོ་བར་བྱེད་པ་གཏན་ཚིགས་སུ་འགྲོ་བ་ཉིད་ཀྱི་རྒྱུ་འབྲེལ་པ་གཉིས་གང་རུང་མེད་
ན་གོ་བར་བྱ་བ་དང་གོ་བར་བྱེད་པ་ཉིད་དུ་འབྲེལ་པ་མི་འབྱུང་བར་ངེས་པ་ཉིད་ཀྱི་ཕྱིར་རོ། །
༈ འབྲས་བུའི་གཏན་ཚིགས་ཀྱི་ཆོས་མཐུན་པ་ཉིད་ཅན་གྱི་སྦྱོར་བ་ནི།
གང་ན་དུ་བ་ཡོད་པ་དེ་ན་མེ་ཡོད་དེ། དཔེར་ན་ཚང་བར་བཞིན།
འདི་ན་ཡང་དུ་བ་ཡོད་པའི་ཕྱིར་རོ་ཞེས་བྱ་བ་ལྟ་བུ་སྟེ། གཏན་ཚིགས་འདི་
དུ་བའི་རྗེས་སུ་མེ་འགྲོ་བ་ཡོད་པའི་དཔེའི་ཆོས་ཅན་ཚང་བང་དང་མེ་ལོད་པར་ཤེས་འདོད་ཀྱི་བསྒྲུབ་
པར་བྱ་བའི་ཆོས་ཅན་ཕྱོགས་ཀྱི་བྱེ་བྲག་གི་རྟགས་ཀྱི་ཆོས་དུ་བ་ཞེས་བྱ་བའི་གཏན་
ཚིགས་ཀྱིས་བསྒྲུབ་པར་བྱ་བའི་ཆོས་མེ་ལོད་པ་དང་དཔོའི་ཆོས་ཅན་ཚང་བང་གཉིས་མཐུན་པ་ཉིད་
དུ་བྱས་པར་བརྗོད་པར་བྱའོ། །འདི་ལ་ཡང་གང་རྒྱུ་དང་འབྲས་བུ་གཉིས་གང་རུང་
ལོད་ན་ཡོད་པ་མངོན་སུམ་དང་གང་རྒྱུ་འབྲས་གཉིས་གང་རུང་མེད་ན་མེད་པ་མི་དམིགས་པ་
དག་གིས་འབྲས་བུ་དང་རྒྱུའི་ངོ་བོ་གྲུབ་པ་ཉིད་ལ་འབྲས་བུའི་གཏན་ཚིགས་
སུ་བརྗོད་པར་བྱའོ། ༈ །མི་དམིགས་པའི་ཆོས་མི་མཐུན་པ་



143
ཉིད་ཅན་གྱི་སྦྱོར་བ་ནི། གང་དམིགས་པའི་མཚན་ཉིད་ཐོབ་པ་ཡོད་
པ་དེ་ནི། དམིགས་པ་ཉིད་དེ། དཔེར་ན་སྔོན་པོ་ལ་སོགས་པའི་
བྱེ་བྲག་བཞིན་ནོ། །དེ་ལྟ་བུར་འདི་ན་ནི་དམིགས་པའི་མཚན་ཉིད་
ཐོབ་པའི་བུམ་པ་མི་དམིགས་པའོ་ཞེས་བྱ་བ་ལྟ་བུ་སྟེ། འདི་ལ་ཡན་
དམིགས་པའི་མཚན་ཉིད་ཐོབ་པའི་ཆེད་པ་དེ་ལོག་པས་མི་དམིགས་པའི་རྟགས་ཀྱང་ལྡོག་པ་ཡོད་པའི་མི་མཐུན་ཕྱོགས་
ཀྱི་ཛཔེའི་ཆོས་ཅན་སྔོན་པོ་ལ་སོགས་པའི་བྱེ་བྲག་དང་བུམ་པ་མེད་པར་ཤེས་པར་འདོད་
པའི་བྱེ་བྲག་དང་ལྡན་པའི་བསྒྲུབ་པར་བྱ་པའི་ཆོས་ཅན་ས་ཕྱོགས་ཀྱི་ཆོས་ཕུ་སྤྲུབ་པ་ཛམིགས་
པའི་མཚན་ཉིད་ཐོབ་པའི་དགག་བྱ་མི་དམིགས་པ་ཞེས་བྱ་བའི་གཏན་ཚིགས་
ཀྱིས་བསྒྲུབ་པར་བྱ་བའི་ཆོས་དམིགས་རུང་གི་མཚན་ཉིད་ཐོབ་པའི་བུམ་པ་མེད་པ་དེ་དང་དམིགས་རུང་གི་མཚན་
ཉིད་ཐོབ་པ་ཡོད་པའི་དཔེའི་ཆོས་ཅན་སྔོན་པོ་ལ་སོགས་པ་དེ་དག་མི་མཐུན་པ་ཉིད་སྙན་ཞུ་བྱས་
པ༣་བརྗོད་པར་བྱའོ། །༢ཛ་བཞིན་གྱི་གཏན་ཚིགས་ཀྱི་ཆོས་མི་མཐུན་
པ་ཉིད་ཅན་གྱི་སྦྱོར་བ་རྣམས་ནི། མི་རྟག་པ་ཉིད་མེད་པ་ལ་གང་ན་
ཡཇ་བྱས་པ་ཉིད་མེད་དེ། བོད་བུའི་རྭ་ལ་ཇི་ལྟ་བ་བཞིན་ནོ། །སེམས་
པ་དང་བཅས་པ་ནི་བྱས་པས་སོ། །བྱས་པ་ཉིད་མེད་པ་ལ་གང་ན་
ཡང་རྐྱེན་གྱི་དབྱེ་བས་ཕྱེ་བ་ཅན་ཉིད་མེད་དེ། མོ་གཤམ་གྱི་བུ་ལ་ཇི་
ལྟ་བ་བཞིན་ནོ། །སྒྲ་ནི་རྐྱེན་གྱི་དབྱེ་བས་ཕྱེ་བས་སོ། །མི་རྟག་པ་
ཉིད་མེད་པ་ཉིད་ལ་གང་ན་ལང་བྱས་པ་ཉིད་མེད་དེ། རུས་སྦལ་གྱི་



[44
སྤུ་ལ་ཇི་ལྟ་བ་བཞིན་ནོ། །རྡུལ་ཕྲ་རབ་ནི་བྱས་པས་སོ། །འདི་དག་
ལ་ཡང་བསྒྲུབ་པར་བྱ་བ་མི་རྟག་པ་ལ་སོགས་པ་ལོག་པས་སྒྲུབ་པར་བྱེད་པའི་རྟགས བྱས་པ་སོགས་ལྡོག་པའི་
དཔེའི་ཆོས་ཅན་ནམ་མཁའི་པདྨོ་ལ་སོགས་པ་རྣམས་དང་མི་རྟག་པ་ལ་སོགས་པར་
ཤེས་པར་འདོད་པའི་བྱེ་བྲག་དང་ལྡན་པའི་བསྒྲུབ་པར་བྱ་བ་སྒྲ་ལ་སོགས་པ་ཡི་ཆོས་ཅན་རྣམས་
ཀྱི་རྟགས་ཀྱི་ཆོས་ཡོད་པ་ཉིད་ལ་སོགས་པ་རྣམས་ཀྱི་གཏན་ཚིགས་ཀྱིས་ཆོས་མི་
མཐུན་པ་ཉིད་དུ་བརྗོད་པར་བྱའོ། །གོང་དུ་ཆོས་མཐུན་པ་ཉིད་ཅན་གྱི་སྦྱོར་བ་འགོད་
ཚུལ་བསྟན་པ་ལ། དག་པའི་རང་བཞིན་གྱི་སྦྱོར་བ་དང་། བྱེ་བྲག་ཐ་དད་མེད་པའི་སྦྱོར་བ་རྣམས་བྱུང་
ཡང་འདིར་མ་བསྟན་པ་ནི་མི་གེར་ཆད་ཤོར་བའམ་བསྡུས་ཏེ་བསྟན་པ་གང་རུང་ལས་མི་འདའ་བས་དེ་སྐད་ལྡོག་པ་
ཅན་དུ་སྦྱར་བར་བྱའོ། །འབྲས་བུའི་གཏན་ཚིགས་ཀྱི་ཆོས་མི་མཐུན་པ་ཉིད་ཅན་
གྱི་སྦྱོར་བ་ནི། མེ་མེད་པ་ན་དུ་བ་ཡོད་པ་མ་ཡིན་པ་ཉིད་དེ། རྒྱ་
མཚོ་ཆེན་པོ་ན་ཇི་ལྟ་བ་བཞིན་ནོ། །འདི་ན་ནི་དུ་བ་ཡོད་པས་སོ། །འདི་
ལ་ཡང་བསྒྲུབ་པར་བྱ་བའི་ཆོས་མེ་མེད་པས་རྟགས་དུ་བ་ལང་ལྡོག་པ་འོད་པའི་དཔེའི་ཆོས་ཅན་རྒྱ་མཚོ་
ཆེན་པོ་དང་མེ་ལོད་པར་ཤེས་པར་འདོད་པ་དང་ལྡན་པའི་བསྒྲུབ་པར་བྱ་བའི་ཆོས་ཅན་ཕྱོགས་
ཀྱི་ཁྱད་པར་གྱི་རྟགས་ཀྱི་ཆོས་དུ་བ་ཞེས་བྱ་བའི་གཏན་ཚིགས་ཀྱིས་བསྒྲུབ་བྱའི་ཆོས་མེ་
ལོད་པ་དང་རྒྱ་མཚོ་ཆེན་པོ་གཉིས་མི་མཐུན་པ་ཉིད་དུ་བྱས་པར་བརྗོད་པར་བྱའོ། །
༈ གཞན་གྱི་དོན་རྗེས་སུ་དཔག་པ་ནི་ཚུལ་གསུམ་པའི་རྟགས་
བརྗོད་པའོ་ཞེས་བྱ་བའི་དོན་གྱིས་ཕྱོགས་སམ་དམ་བཅའ་ལ་སོགས་པའི་སྟེ་གཏན་



145
་ཚིགས་དང་དཔེ་དང་ཉེ་བར་སྦྱོར་བ་དང་མཇུག་སྡུད་པ་དག་གི་ཇག་སྨོས་པ་ནི་ཚུལ་གསུམ་པའི་རྟགས་བརྗོད་
པའི་གཞན་དོན་རྗེས་སུ་དཔག་པ་ལ་མཁོ་བ་མ་ཡིན་ནོ་ཞེས་རིག་པའི་དབང་ཕྱུག་གིས་སྨྲས་པར་
འགྱུར་རོ། །དེ་ལྟར་ཡང་ཕྱོགས་ཀྱི་དག་ནི་གཞན་དོན་རྗེས་སུ་དཔག་པའི་
རྒྱུ་ཉིད་ཀྱིས་ན་རྗེས་སུ་དཔག་པ་ཞེས་བརྗོད་རྒྱུ་ཡིན་ན། དེ་ནི་དངོས་རྒྱུར་
འགྱུར་བས་སམ་བརྒྱུད་སྒྱུར་གྱུར་པས་མིན་གང་ཞེས་གལ་བཟུང་སྟེ་དྲིས་པའོ། །དེ་ལ་རི་
ཞིག་༢ཇོས་ཀྱིས་ནི་མ་ཡིན་ཏེ། དམ་བཅའ་ཙམ་བརྗོད་པའི་དོན་ལས་རྟགས་བཟུང་
འབྲེལ་པ་དྲན་པའི་རྗེས་དཔག་གི་བློ་མི་སྐྱེ་པའི་ཕྱིར་ཏེ་དེ་ལྟར་ཡིན་ནམ་མ་ཡིན་སྙམ་དུ་ཐེ་ཚོམ་དག་སྐྱེ་བའི་
ཕྱིར་དར་སྒྲུབ་བྱེད་ཡང་དག་པ་མ་མཐོང་གི་བར་དུ་དེ་ལྟར་ནི་མི་ནུས་པའི་ཕྱིར་དང་གལ་ཏེ་ནུས་ན་སྐྱེས་བུས་དམ་
བཅས་པ་ལ་མི་འགྲུབ་པ་གཅིག་ཀྱང་མི་སྲིད་པའི་ཕྱིར་ནོ། །དེ་ལྟར་ན་སློབ་དཔོན་ཕྱོགས་ཀྱི་གླང་པོས།
རང་གིས་ངེས་བཞིན་གཞན་དག་ལ། །ངེས་པ་བསྐྱེད་པར་འདོད་པ་ཡིས། །ཕྱོགས་ཆོས་འབྲེལ་པ་བསྒྲུབ་
བྱ་དག །བརྗོད་པ་ལས་གཞན་སྤང་བར་བྱ། །ཞེས་བསྒྲུབ་བྱ་བརྗོད་པར་གསུངས་པ་མ་ཡིན་ནམ་ཞེ་ན།
དེའི་དོན་ནི་དེ་ལྟ་མ་ཡིན་ཏེ། དེ་ལ་དཔག་བྱ་བསྟན་པ་ནི། །གཏན་ཚིག།ཕ་དོན་གྱི་ལུལ་དུ་འདོད། །ཅེས་
གསུངས་པ་ལྟར་དམ་བཅའ་འདི་ཉིད་ལས་བརྩམས་ཏེའམ་དམ་བཅའ་བརྗོད་པ་ལ་བརྟེན་ནས་ཕྱོགས་
ཆོས་དང་ཁྱབ་པ་གཉིས་ཀྱི་འབྲེལ་བ་ངེས་པ་འཐས་ཚུལ་གསུམ་ཚང་བའི་གཏན་ཚིགས་ཀྱི་དོན་གྱིས་དམ་
བཅའ་བའམ་བ་སྒྲུབ་བྱའི་དོན་རྟོགས་པར་འགྱུར་བ་འབྱུང་བའི་ཕྱིར་རོ། །དེས་ན་སྒྲུབ་བྱེད་
ཀྱི་གཏན་ཚིགས་བརྗོད་པ་ནི་བསྒྲུབ་པར་འདོད་པའི་དོན་གོ་བར་བྱེད་པའི་ཆེད་དུ་བཀོད་པ་ཡིན་པས། ཤེས་
འདོད་ཀྱི་བསྒྲུབ་བྱ་ནི་སྒྲུབ་བྱེད་ཀྱི་སྔོན་དུ་སོང་བ་སོད་པར་ངེས་ཀྱང༌། སྒྲུབ་བྱེད་ཀྱི་ཡན་ལག་ཏུ་བརྗོད་དགོས



146
པའི་ངེས་པ་ནི་མེད་ཅེས་པའོ། །དེས་ན་བསྒྲུབ་བྱ་ནི་གཏན་ཚིགས་ཀྱི་དོན་གྱི་ནུས་པ་འཇུག་པའི་ཡུལ་ཙམ་དུ་
ནི་འགྱུར་ཏེ། གཏན་ཚིགས་ལས་དེ་གོ་བར་འགྱུར་བ་ཡིན་པའི་ཕྱིར་རོ། །རྗོད་པར་བྱེད་པ་སྟེ་རྗོད་
བྱེད་ཀྱི་ཚིག་ཙམ་ལས་ནི་དམ་བཅའ་དང་གཏན་ཚིགས་བརྗོད་པ་གཉིས་ཀ་ལས་ཀྱང་བསྒྲུབ་བྱའི་དོན་གོ་བར་
བྱེད་པ་མ་ཡིན་ཏེ། ཕྱིན་ཅི་ལོག་སྲིད་པའི་ཕྱིར་རོ་ཞེས་གསུངས་སོ། །དེ་
ལང་ཚིག་རྣམས་ནི་སྐྱེས་བུའི་བརྗོད་འདོད་ཀྱི་རྒྱུ་ལ་བརྟེན་པ་ཅན་ཡིན་ལ། གཏན་ཚིགས་ཀྱང་སྐྱེས་བུའི་འདོད་
པས་རྣམ་པར་འཇོག་པ་ཡིན་ན། དེ་ལྟ་ན་ནི་གཏན་ཚིགས་དང་གཏན་ཚིགས་མ་ཡིན་པ་ཡང་ཇི་ལྟར་ཡོད་དེ།
ཚིག་ཙམ་གྱིས་དོན་མི་འགྲུབ་པ་མི་སྲིད་པས་ན་བསྒྲུབ་བྱའི་དོན་འགྲུབ་པ་ལ་སྐྱེས་བུ་སུ་ཡང་བོངས་པ་མྱོང་བར་མི་
འགྱུར་རོ། །དེས་ན་དམ་བཅའ་བརྗོད་པ་ཡིས་ནི་དངོས་རྒྱུར་མི་འགྱུར་བ་མ་ཟད་བརྒྱུད་པས་ཀྱང་
མ་ཡིན་ཏེ། བསྒྲུབ་པར་བྱ་བ་ཉིད་བརྗོད་པའི་ཕྱིར་ན་དོན་ལ་གཏུགས་ཀྱང་དེ་
ལས་ལྷག་པ་གཞན་རྟོགས་རྒྱུ་མེད་པའི་ཕྱིར་རོ། །དེ་གསུངས་པ། ཕྱོགས་དང་
གཏན་ཚིགས་བརྗོད་པ་ཡི་ཚིག་ཙམ་གྱི། །མཐུ་ལས་དོན་རྟོགས་ནུས་
པ་མེད། །དམ་བཅའ་བའི་དོན་ལས་མ་ཡིན་དམ་བཅའ་བའི་དོན་དེས་དོན་དེ་དག་
རང་ལས་སྒྲུབ་པར་ཏེ་རྟོགས་པར་བྱེད་པ་གནས་པ་མེད། །ཅེས་སོ། །ལུང་
དེ་ནི་རྣམ་འགྲེལ་དུ། དོན་གྱིས་དོན་རྟོགས་ཕྱིར་དོན་ལ། །ཕྱོགས་དང་གཏན་ཚིགས་བརྗོད་ནུས་མེད།
དེས་ན་དེ་དག་རང་ཉིད་ལས། །སྒྲུབ་པར་བྱེད་པ་གནས་མ་ཡིན། །ཞེས་བྱུང་ཡང་འགྱུར་དབང་གིས་སྡེབ་
སྦྱོར་ཐ་དད་པར་སྣང་། དེས་ན་བསྒྲུབ་པར་བྱ་བའི་ཚིག་ལ་ལྟོས་ཏེ་སྨྲས་པ་ནི་
བརྒྱུད་པས་ཀྱང་དམ་བཅའ་བའི་དོན་རྟོགས་པར་མི་ནུས་སོ། །དམ་བཅའ་ཉེ་བར་མ་



147
བསྟན་པའི་ཡུལ་ལ་གཏན་ཚིགས་འཇུག་པ་ནི་མི་སྲིད་པའི་ཕྱིར་གཏན་ཚིགས་འཇུག་
པའི་རྟེན་འདི་ཡོད་པ་ཉིད་ནི་དམ་བཅའ་བརྗོད་པའི་དགོས་པའོ་སྙམ་དུ་སེམས་ན།
དེ་ལྟ་ན་ནི་རང་གི་དོན་གྱི་རྗེས་སུ་དཔག་པ་ཉམས་ཏེ་འགྲུབ་པར་མི་འགྱུར་བས་སོ། །དེ་
ཡང་ཇི་ལྟར་ན་རང་གི་དོན་གྱི་རྗེས་སུ་དཔག་པར་བྱ་བ་ལ་རྟོགས་པར་བྱ་བའི་གཏན་ཚིགས་
ཀྱི་ཡུལ་དུ་དམ་བཅའ་བ་ཉིད་ཉེ་བར་བསྟན་པ་ལ་ལྟོས་པ་མེད་པ་ཡིན་ཏེ། སྒྲ་
མི་རྟག་པ་ལྟ་བུའི་དམ་བཅའ་ཉེ་བར་བསྟན་པ་ཇེ་མེད་ན་ཡང་ཁྱབ་པ་དང་ཕྱོགས་ཆོས་བརྗོད་པ་དེའི་སྟོབས་
ཀྱིས་དམ་བཅའ་བའི་དོན་གྱི་རྟོགས་པ་འགྲུབ་པ་ཉིད་ལ་ཅུང་ཟད་ཀྱང་མི་འགལ་བར་འགྲུབ་པར་
འགྱུར་བའི་ཕྱིར་རོ། །བརྗོད་པར་བྱ་སྟེ། སྐྱོན་གཞན་ཡང་འདི་ལྟར་བསྒྲུབ་པར་བྱ་
བའི་དམ་བཅའ་བསྟན་པ་དེ་དང་བྲལ་བ་ལ་ནི་ཕྱོགས་ཆོས་དང་ཁྱབ་པའི་འབྲེལ་བ་ཉིད་ཀྱང་
ལྟོས་དགོས་པ་མེད་པར་འགྱུར་ཏེ། ཅིའི་ཕྱིར་དམ་བཅའ་བའི་དོན་གྱི་རྟོགས་པ་སྐྱེ་
བའི་རྒྱུའམ་སྒྲུབ་པར་བྱེད་པ་ཉིད་དུ། བྱས་པའི་ཕྱིར་ཞེས་བྱ་བ་ལྟ་བུ་གཏན་
ཚིགས་འབའ་ཞིག་བརྗོད་པའི་སྒྲུབ་པའི་ངག་ལས་ནི་ཇི་ལྟ་ན་མཛ་ཕྱོགས་ཆོས་དང་
ཁྱབ་པའི་འབྲེལ་པ་རྟོགས་པའི་ཐབས་ཡོད་པ་མ་ཡིན་ནོ། །གང་གི་ཕྱིར་འབྲེལ་ཡུལ་བསྟན་པ་
མེད་པའི་ཕྱིར་ནའོཞེ་ན། ཅི་ན་རྩོད་པ་འདི་ཕྱོགས་སྔ་བ་རོལ་གྱི་རྟོགས་པ་མངོན་
སུམ་དུ་ལེགས་པར་མི་ཤེས་པར་སླར་ཡང་རབ་ཏུ་འབད་དེ་སུན་འབྱིན་སྨྲ་བའི་བྱ་བ་ལ་བྲེལ་དགོས་
པ་དེ་སུས་དབང་མེད་པར་བྱས་པ་ཡིན། སྦྱོར་ངག་ཡན་ལག་གཉིས་ལྡན་གྱིས་ཆོག་པར་སྨྲ་བ་ཁོ་བོ་
ཅག་གི་ཕྱོགས་ཚིག་བརྗོད་པ་དག་ལ་ཆེད་དུ་སྒྲུབ་པར་བྱེད་པའི་གཏན་ཚིགས་ཀྱི་ངག་ལ་ལྔའི་གgའི་



148
སྟེ་རྣམ་དབྱེ་ལྔ་པ་མཐའ་ཅན་དུ་བྱས་པའི་གཏན་ཚིགས་ནི་མེད་པའི་ཕྱིར་དང་ཞེས་རྟགས་བརྗོད་
པ་ཙམ་ལས་རྟོགས་པ་སྒྲུབ་པ་ཉིད་དུ་འགྱུར་ཞེ་སྨོས་པ་ནི་མེད་ཅེས་པའོ། འོ་ན་ཇི་ལྟར་འདོད་པ་ཡིན་ཞེ་ན།
ཁོ་བོ་ཅག་གི་འདོད་པས་ནི་རྗེས་འགྲོ་དང་ལྡོག་པའི་ཁྱབ་པ་དང་ཕྱོགས་ཆོས་ཀྱི་ཆོས་
ཏེ་རྟགས་དེ་ཉིད་ཕྱོགས་ཀྱི་ཆོས་སུ་ལོད་པར་སྒྲུབ་པ་དེ་ཁོ་ན་ཙམ་སྨོས་པས་རྟོགས་པ་སྒྲུབ་པ་ཉིད་དུ་ལེགས་
པར་གྲུབ་ཅེས་བརྗོད་པ་ནི་ཕྱོགས་ཚིག་བརྗོད་པ་དགོས་མེད་དུ་སྒྲུབ་པའི་རྒྱུ་མཚན་གྱི་ངག་ཡིན་པ་ཉིད་
ཀྱི་ཕྱིར་རོ། །དེ་ལྟ་ན་ཕྱོགས་ཚིག་བརྗོད་པ་མེད་པ་ཡང་མེད་པ་ཉིད་བརྗོད་པས་
ནི་དགག་པ་གཉིས་ཀྱིས་རྣལ་མའམ་སྒྲུབ་པ་གོ་བར་བྱེད་པ་ཉིད་ཡིན་པའི་ཕྱིར་ན་མེད་པ་གཞན་དུ་གྱུར་
ཅིང་ཡོད་པ་ཉིད་དུ་གྱུར་པ་ཉིད་ཀྱི་ཕྱིར་ན། ཁྱོད་རང་ཉིད་ཀྱང་གཏན་ཚིགས་ཀྱི་ཡུལ་ཕྱོགས་
ཚིག་དེ་ཉིད་བཤད་པ་མེད་པ་དེ་ལ་ཤེས་འདོད་ཀྱི་དགོས་པ་གང་དང་ལྡན་པའི་སྐབས་ཀྱིས་སྟོང་
པའི་ཐལ་བ་སྒྲུབ་པ་བརྗོད་པར་འགྱུར་བའི་རྒོལ་བ་ཉིད་དུ་འགྱུར་རོ་ཞེ་ན། དེ་ལྟ་
ན་རེ་ཞིག་ཁྱབ་པ་སྔོན་དུ་འགྲོ་བ་ཅན་གྱི་སྦྱོར་བ་བཀོད་པ་འདིའི་ལུལ་བཤད་པ་དེ་དང་བྲལ་
བས་ན་ཤེས་འདོད་ཀྱི་སྐབས་ཀྱིས་སྟོང་པར་ཇི་ལྟར་མི་འགྱུར་ཏེ། ཡུལ་བཤད་པ་
མེད་པའི་ཕྱིར་རོ། །དེ་ལྟ་མ་ཡིན་ཏེ། སྐབས་སུ་བབས་པའི་བསྒྲུབ་པར་བྱ་བ་བརྗེད་ནས་ཡུལ་བཤད་
པ་གཞན་ཞིག་རྗེས་སུ་དྲན་པ་ཉིད་དུ་འགྱུར་རོ་ཞེ་ན་ཡང་། ཇི་ལྟར་ཐུག་པ་
མེད་པར་མི་འགྱུར་ཏེ་རྫ་མཁན་གྱི་བསྒྲུབ་བྱ་བུམ་པ་ལ་སོགས་པ་བསྒྲུབ་བྱ་ཉིད་དུ་བརྗོད་པ་ཇི་སྙེད་པ་ཀུན་
ཀྱང་རྟགས་ཀྱིས་བསྒྲུབ་བྱ་ཉིད་དུ་ཐལ་ཏེ། ཡུལ་བཤད་པ་གཞན་དང་གཞན་རྗེས་སུ་དྲན་ནས་འཕྲུལ་པར་
འགྱུར་བའི་ཕྱིར་རོ། །གལ་ཏེ་སྦྱོར་བ་སྐོར་གཅིག་གི་སྐབས་ཀྱི་དབང་དུ་བྱས་པ་ཡིན་པའི་ཕྱིར་ན་དེ་ལ་ནི་



149
སྐབས་བགཞན་ལ་ལྟོས་པ་མེད་པའོ་སྙམ་དུ་སེམས་ན། འོ་ན་སྐབས་འདིར་ཚུལ་
གསུམ་བརྗོད་པའི་གང་ཟཡ་ཇི་ལང་ཅི་སྨྱོན་པ་ལྟ་བུར་ཤེས་པར་འདོད་པ་གང་གི་ཡཛ་སྐབས་
དང་བྲལ་བ་ཉིད་ཀྱིས་སྒྲ་མི་རྟག་ཅེས་སྨྲ་བར་འགྱུར། གལ་ཏེ་དེ་ལྟ་བུར་སྨྲ་
བར་འགྱུར་ན་ཡང་ཅི་གཞན་དོན་རྗེས་དཔག་གི་སྐབས་འདི་ནི་དོན་ཇི་ལྟ་བ་བཞིན་དུ་མཐོང་བའི སྒོ་ནས་
ངག་འཇུག་པར་འདོད་པ་ཡིན་པས་དོན་ལ་སེམས་པ་དང་བཅས་པའི་ཚིག་ཉིད་དུ་གསུང་
བར་འགྱུར་ན་ཡཛ་། ད་དུང་ཁྱོད་ཀྱི་ལུགས་ལ་ནི་སྐབས་སུ་བབས་པའི་བསྒྲུབ་བྱ་བཏང་རྣས་
ལུལ་བཤད་པ་གཞན་ཞིག་རྗེས་སུ་དྲན་ཏེ་ཕྱོགས་བཤད་པ་བྱས་པ་ཡང་འདོད་པ་ཡིན་ན། ད་
ནི་གཏན་ཚིགས་ཀྱི་སྒྲུབ་པ་བཤད་པ་དེ་ཡང་ཐོངས་ལ་གང་དགར་འདོད་པ་དེ་བཞིན་དུ་
ཕྱོས་ཤིག་དང་རིགས་པ་བརྗོད་པ་ལ་ནི་སྐྱེས་བུ་རྣམས་ཀྱི་འདོད་པ་དབང་བཙན་དུ་མེད་ཀྱང་ཐ་མལ་བལ་པའི་
ཀུན་སྤྱོད་ཀྱི་ཡུལ་ལ་ནི་ཅི་དགར་བྱར་རུང་བའི་ཕྱིར་རོ་ཞེས་བསྟིང་ཚིག་མཛད་པའོ། །དེའི་ཕྱིར་དེ་ལྟ་
ན་ཕྱོགས་ཀྱི་ཚིག་ནི་རྗེས་སུ་དཔག་པའི་རྒྱུ་ཉིད་དུ་རུང་པ་མ་ཡིན་ནོ་ཞེས་བྱ་བར་
གནས་སོ། ༈ །གཏན་ཚིགས་ཀྱི་ངག་ཙམ་ལས་ཀྱང་མ་ཡིན་ཏེ།
ཕྱོགས་ཀྱི་ཇག་དགོས་མེད་དུ་བརྗོད་པ་ལ་གཏན་ཚིགས་བརྗོད་པ་ཙམ་ལས་དོན་རྟོགས་པ་སྐྱེ་བར་འགྱུར་
ཞེས་རྣམ་དབྱེ་ལྔ་པའི་མཐའ་ཅན་གྱི་གཏན་ཚིགས་སྦྱོར་བ་དང་བྲལ་བའི་ཕྱིར་རོ།།
འོ་ན་ཚུལ་གསུམ་པའི་རྟགས་བརྗོད་པ་ཉིད་གཞན་དོན་རྗེས་དཔག་གི་རྒྱུར་གསུངས་པ་མ་ཡིན་ནམ་ཞེ་ན། དེ་
ལྟར་ཛེས་པར་རྟོགས་བུ་ཡི་རྒྱུར་འགྱུར་བ་ཡཛ ་གཏན་ཚིགས་བརྗོད་པ་རང་ཉིད་ལ་ནུས་པ་མེད་ཀྱང་གང་
ཤིས་ཚུལ་གསུམ་ཚང་བའི་དོན་གྱི་ནུས་པ་དེ་སྟོན་པར་གྱུར་པ་ནི་ངེས་པར་གྱུར་པའི་དོན་གྱི་ཇག་



150
སྟེ་ ངག་དེ་ལས་བརྒྱུད་ནས་དོན་གྱི་གནས་ཚུལ་ལ་ཐུག་ཅིང་བསྒྲུབ་བྱ་འགྲུབ་པར་འགྱུར་བའི་ཕྱིར་རོ།།
དེ་ལྟ་བུར་ངེས་པའི་ཡན་ལག་སྟེ་རྒྱུམ་ཡིན་པས་ནི་སྔར་ཕྱོགས་ཚིག་བརྗོད་པ་དང་མཚུངས་
སོ༑ །དེ་ཡང་། བསྒྲུབ་པར་བྱ་བ་བརྗོད་པ་ཡིས། །བརྒྱུད་པ་ཡིས་ཀྱང་ནུས་པ་མེད། །གཏན་
ཚིགས་བརྗོད་པ་རང་ཉིད་ལ། །ནུས་པ་མེད་ཀྱང་ནུས་སྟོན་བྱེད། །ཅེས་གསུངས་པའོ། །
༈ དཔེ་ལ་རྟོགས་པའི་ནུས་པ་ཅན་གྱིས་གཏན་ཚིགས་ཆོས་ཅན་ལ་ཉེ་བར་སྦྱོར་བ་ཡང་བཤད་
མ་རག་པའི་དོན་འདི་ཡིན་ཏེ། ལོགས་སུ་བགྲངས་པ་ལ་དགོས་ནུས་ཅུང་ཟད་མེད་དོ། །སྒྲ་
ལང་བྱས་སོ་ཞེས་ཕྱོགས་ཀྱི་ཆོས་བརྗོད་པའི་ངག་ཉིད་ཀྱིས་ཉེར་སྦྱོར་འདིའི་དོན་བཤད་ཟིན་པའི་
ཕྱིར་ན་ཁྱབ་པ་དེ་སྔོན་དུ་འགྲོ་བའི་སྦྱོར་བ་ལ་སྦྱོར་བ་དེའི་ཉེ་བར་སྦྱོར་བ་ནི་ད་དུང་
མ་བསྟན་པའི་ཆ་གང་ཡང་མེད་དོ། །དེས་ན་རྗེས་སུ་དཔག་པ་ནི་ཡན་ལག་གཉིས་
ལྡན་གྱི་སྦྱོར་བ་ལ་བརྟེན་ནས་མ་སྐྱེས་པ་འགའ་ཡང་མེད་པས་ན་འདིའི་རྒྱུའི་ལན་ལག་གི་ཆ་ལ་ཉེ་བར་མི་མཁོ་
བ་ཡང་ཅིའི་ཕྱིར་རྗེས་སུ་དཔག་པ་ལི་རྒྱུ་ཉིད་ཡིན། གང་གི་ཕྱིར་ཁྱབ་པ་
སྔོན་དུ་སོང་བའི་སྦྱོར་བ་ལ་ཡང་ཕྱོགས་ཀྱི་ཆོས་བརྗོད་པ་ཉིད་ཀྱི་ངག་ཉིད་ལས་
ཉེ་བར་སྦྱོར་བ་དེའི་དོན་གྲུབ་ཟིན་པ་ཡིན་ན་དེ་ལས་གཞན་པའི་ཉེར་བར་སྦྱོར་བ་ཞིག་ལོགས་
སུ་བགྲངས་ཀྱང་དགོས་པའི་ལས་ཅི་ཞིག་བྱེད། - འོ་ན་ཕྱོགས་ཀྱི་ངག་ལ་སོགས་
པ་མེད་ན་སྒྲུབ་པའི་ངག་མ་ཚང་བར་འགྱུར་རོ། །སྒྲུབ་པའི་སྦྱོར་ངག་གི་ལན་
ལག་མ་ཚང་བ་ཉིད་ཀྱང་སྐྱོན་ཁོ་ནའོ་ཞེ་ན། དེ་ནི་ཡོད་པ་མ་ཡིན་ཏེ།
གང་གི་ཕྱིར་ན། སྒྲུབ་ངག་གི་ལན་ལག་ཏུ་བགྲངས་པ་དེ་ཉིད་རང་གི་བརྗོད་འདོད་ཀྱི་ངེས་པ་ལ་ལྟོས་ནས་



151
བགྲང་ངམ། བསྒྲུབ་བྱ་སྒྲུབ་པའི་ངེས་པ་ལ་ལྟོས་ནས་བགྲང་བར་བྱ། དང་པོ་ལྟར་ན། ཕྱོགས་
ཀྱི་ཇག་ལ་སོགས་པ་ཡོད་ན་ཡང་ད་དུང་མ་ཚང་བ་ཉིཛ་ཀྱི་སྐྱོན་མི་ཟློག་པའི་
ཕྱིར་ཏེ། ཡན་ལག་གསུམ་པའམ་ལྔ་པ་ཚང་བ་བཟུང་བ་ཅན་གྱི་ངག་དེ་ལས་
གཞན་པ་བཞི་པའམ་དྲུག་པ་སོགས་མ་ཚང་བ་ཉིད་རྟག་ཏུ་རྗེས་སུ་འབྲེལ་བ་ཉིད་ཀྱི་
ཕྱིར་ཏེ་བརྗོད་འདོད་ཀྱི་ངག་ལ་ཡན་ལག་བཞི་དང་དྲུག་སོགས་སྦྱར་དུ་ཡོད་པ་འགོག་ཏུ་མེད་པའི་ཕྱིར་རོ། ། མ་
ཡིན་ཏེ་དྲི་བ་གཉིས་པ་ལྟར་བསྒྲུབ་བྱ་སྒྲུབ་པའི་ངེས་པ་ལ་ཉེ་བར་མི་མཁོ་བ་མ་ཚང་བ་ཉིད་ནི་སྐྱོན་
མེད་པ་ཁོ་ནའོ་སྙམ་ན། ད་ནི་ཇི་ལྟར་ཕྱོགས་ཀྱི་ངག་ལ་སོགས་པ་མ་
ཚང་བ་ཉིད་སྐྱོན་ཡིན། དམ་བཅའ། གཏན་ཚིགས། དཔེ་སྟེ་གསུམ་གྱི་ཡན་
ལག་ཅན་སོགས་དེ་རྣམས་ཀྱང་གོ་བར་བྱ་བའི་བསྒྲུབ་བྱ་གོ་བྱེད་ཀྱི་སྒྲུབ་པ་ལ་ཞིབ་མོའི་བློས་འབད་
དེ་མཆོག་ཏུ་ངེས་པར་བརྟགས་ཀྱང་རྟོག་གེ་བ་ཐམས་ཅད་ཀྱི་གཙུག་ནོར་སློབ་དཔོན་ཕྱོགས་ཀྱི་
གླང་པོ་སོགས་ཁོ་བོ་ཅག་གིས་ཇི་ལྟར་ཡང་བསྒྲུབ་བྱ་སྒྲུབ་པའི་ཡན་ལག་ཚུལ་གསུམ་པའི་དོན་རྣག་
པར་ངེས་པ་ལ་ཡན་ལག་དེ་རྣམས་ནི་བུམ་པའི་སྒྲུབ་བྱེད་དུ་ཐག་ཟོང་མི་མཁོ་བ་བཞིན་ཉེ་བར་མཁོ་བ་མ་
མཐོང་ངོ། །ཡན་ལག་དེ་དག་ཚང་བ་དེ་མེད་ན་ཡང་རྟགས་དང་བསྒྲུབ་བྱའི་ཆོས་ཀྱི་འབྲེལ་
པ་བརྗོད་པ་ཇཇ་རྟགས་དེ་ཉིད་ཕྱོགས་ཀྱི་ཆོས་སུ་ཡང་མ་གྲུབ་པ་མེད་པར་བརྗོད་པ་ཙམ་གྱི་དག
ལས་བསྒྲུབ་བྱ་དེ་ཉེ་བར་ཚུལ་བཞིན་རྟོགས་པ་ནི་རང་གི་ཉམས་སུ་མྱོང་བས་གྲུབ་པ
ཉིད་ཀྱི་ཕྱིར་རོ། །གང་གསུངས་པ། མེད་ནའང་འདི་ལས་བྱས
པའི་སྒྲ། །འདི་འདྲར་ཐམས་ཅད་མི་རྟག་ཅེས། །སྨྲས་པ་ཡང་དོན་



152
གྱིས་ཏེ། །འཇིག་པའི་བློ་ནི་འབྱུང་བར་འགྱུར། །ཞེས་སོ། །ལུང་
དེའང་རྣམ་འགྲེལ་དུ། ཁྱབ་སྔོན་ཅན་ལ་དེ་མེད་ཀྱང་། །སྒྲ་ནི་བྱས་ཡིན་འདི་འདྲ་ཀུན། །མི་རྟག་ཅེས་
ནི་བརྗོད་པས་ཀྱང་། །དོན་གྱིས་དེ་ནི་འཇིག་བློར་འགྱུར། །ཞེས་འབྱུང་ངོ། །དེ་ལྟ་ན་སྒྲུབ་ངག་གི་
ཡན་ལག་མ་ཚང་བ་ཉིད་ཅེས་བྱ་བ་སྒྲུབ་པའི་སྟེ་སྒྲུབ་ངག་གི་སྐྱོན་གཞག་ཏུ་ཡོད་པ་མ་ཡིན་
ནོ་ཞེ་ན། དེ་ལྟ་མ་ཡིན་ཏེ། ཁྱབ་པ་སྔོན་དུ་བསྟན་པའི་ཚེ་ན་རྟགས་ཆོས་ཀྱི་འབྲེལ་
པ་དང་ལ་སོགས་པ་སྟེ་ཕྱོགས་ཆོས་བསྟན་པའི་ཚེ་ན་རྟགས་དང་ཆོས་ཅན་གྱི་འབྲེལ་པ་མ་གྲུབ་ཅིང་མ་ཚང་
བ་ཉིད་ཡིན་ན་སྒྲུབ་ངག་གམ་སྦྱོར་ངག་གི་ཡན་ལག་མ་ཚང་བའི་སྐྱོན་དེ་ལྟར་འགྱུར་རིགས་པ་ཡིན་པའི་
ཕྱིར་རོ། །གསུངས་པ། ཕྱོགས་བསྟན་པ་ནི་མེད་ན་ཡང་། །འགྲུབ་པ་ལ་ནི་གེགས་
མེད་ཕྱིར། །གསུམ་ལས་ཚུལ་གང་རུང་བ་ཉིད། །མ་བསྟན་མ་ཚང་ཡིན་པར་བརྗོད། །ཅེས་གསུངས་
པ་བཞིན། ཚུལ་གསུམ་ལས་ཚུལ་འགའ་ཞིག་ཁོ་ན་མ་སྨྲས་ན་སྒྲུབ་པའི་ཡན་ལག་
མ་ཚང་བ་ཉིད་ཀྱི་སྐྱོན་ཁོ་ན་སྨྲས་ཀྱི་བསམ་པའི་དབང་གི་ཡན་ལག་ལ་ནི་ཐུག་མེད་དུ་ཐལ་བས་སོ་
ཞེས་སོ། །དེས་ན་སྦྱོར་དག་ཡན་ལག་ལྔ་པ་ཅན་ལང་ཆོས་མངོན་པ་རྣམས་ནས་བསྟན་པ་བཞིན་བརྗོད་
པ་བཀག་པ་ནི་མ་ཡིན་ཀྱང་། ཚུལ་གསུམ་རྣམ་པར་ངེས་པའི་ཚིག་གི་སྦྱོར་བ་ལ་ནི་ཡན་ལག་དེ་དག་ཚང་
དགོས་པའི་ངེས་པ་མེད་ཅེས་པའོ། །དེའི་ཕྱིར་ཁྱབ་པ་དང་ཕྱོགས་ཆོས་བསྟན་པ་གཉིས་ཁོ་ན་
སྒྲུབ་པའི་ངག་གི་ཡན་ལག་སྟེ་རེ་ཞིག་འདི་ཙམ་ཁོ་ནས་གཞུང་འདི་རྫོགས་པ་
ཡིན་ནོ། ༈ །བྱིས་པ་འཇུག་པའི་རྟོག་གེ་ལས་གཞན་གྱི་དོན་གྱི་
རྗེས་སུ་དཔག་པའི་ལེའུ་སྟེ་གསུམ་པའོ།། ༈ །བྱིས་པ་



153
འཇུག་པའི་རྟོག་གེ་ཞེས་བྱ་བ་སློབ་དཔོན་ཆེན་པོ་དགྲ་ལས་རྒྱལ་བས་མཛད་
པ་རྫོགས་སོ།། ༈ །།རྒྱ་གར་གྱི་མཁན་པོ་ན་ག་རཀྵི་ཏ་དང་།
བོད་ཀྱི་སུམ་པ་ལོ་ཙཱ་བ་དཔལ་མཆོག་དང་པོའི་རྡོ་རྗེས་བསྒྱུར་བའོ།།
གཞུང་འདི་ཉིད་ཚད་གཞུང་གཞན་གྱིས་དག་པར་བཅོས་པའི་ཚེ་ན་ཅུང་ཟད་གོ་དཀའ་བ་རྣམས་མཆན་གྱིས་བཤད་
ཅིང་གྲུབ་པར་བགྱིས་པ་དེའང་སྦས་ཡུལ་འབྲས་མོ་གཤོངས་ཀྱི་བས་མཐར་བ་ར་ལ་ནས་སྦྱར་བ་དགེ་བར་གྱུར་ཅིག
དགེའོ། །དགེའོ། །དགེའོ།། །།



Publishing 1999
Duorali Chorten Gonpa
P.o. Tadong 737102
Gangtok Sikkim
Tel: +91-3592-22019
Fax: +91-3592-24318



m.
TES
